### Fundur framkvæmdaráðs 
    Síðumúli 23, 108 Reykjavík 
    þann 6.maí 2019.

#### Dagskrá 

    1. Kosning fundarstjóra og ritara

    2. Dagskrábreytingartillögur

    3. Verkefni starfsfólks - yfirferð

    4. Samstarf þingflokks og framkvæmdaráðs

    5. Staðfesting og umboðsveiting formlegs vinnuhóps kringum starfsmannahald.

    6. Tilnefningar til setu í starfshópi um skipulagsbreytingar - yfirferð

    7. Tilnefningar trúnaðarráðs - yfirferð

    8. Áheyrnarfulltrúar framkvæmdaráðs.

    9. Auglýsing á starfi og ráðningarferli forritara.

    10. Starfshópur vegna geðheilbrigðis- fíkna og fangamála.

    11. Framfarafundur fyrir sumarfrí

    12. Önnur mál

#### Mætt eru: 

    Rúnar Björn H. Þorkelsson, tafðist og fór um 20:00    

    Elín Ýr Arna Hafdísardótir

     Jónas I. Lövdal 

     Guðmundar Arnar 

     Júlíus Blómkvist, (fjarfundarbúnaði, samband slitnaði oft)

     Magnús Kr. Guðmundsson

     Unnar Þór Sæmundsson

     Pétur Óli Þorvaldsson, fór kl:20:00

     Valgerður Árnadóttir 

    Fundargestir: 

    Eiríkur Rafn Rafnsson (fór að loknu erindi þingflokks)

    Erla Hlynsdóttir (yfirgaf fundinn kl.20.00)

    Fundur settur kl: 18:15 

 
#### Dagskrá

 1. Kosning fundarstjóra og fundarritara 

     Fundarstjóri: Jónas I. Lövdal

    Fundarritari: Elín Ýr Arnar Hafdísardóttir 

    Samþykkt með öllum greiddum atkvæðum

    Formleg dagskrá hefst:18:30

#### 2. Dagskrárbreytingartillögur

    Fjórði liður varðandi erindi Eiríks Rafns Rafnssonar vegna samstarf þingflokks og framkvæmdaráðs  og skýrsla framkvæmdastjóra færður fram fyrir og tekinn fyrst fyrir. Röðin er því að 3. verði Samstarf þingflokks og framkvæmdaráðs og 4. Skýrsla framkvæmdaráðs. Liðir raðast eftirleiðis í þeirri röð sem þeir eru með breyttri númeraröð. Fundarstjóri skilgreinir að skipulag dagskráliða geti riðlast til en skulu vera númeraðir í þeirri sem vinnsla greinir til um hér að neðan.

    Dagskrá samantekt tekin saman við yfirferð: JIL

    #### Breytt dagskrá fundarins

    1. Kosning fundarstjóra og ritara

    2. Dagskrábreytingartillögur

    3. Samstarf þingflokks og framkvæmdaráðs

    4. Verkefni starfsfólks - yfirferð

    5.  Staðfesting og umboðsveiting formlegs vinnuhóps kringum starfsmannahald.

    6. Áframhald á lið 4. Verkefni starfsfólks - yfirferð

    7. Tilnefningar til setu í starfshópi um skipulagsbreytingar - yfirferð

    8. Tilnefningar trúnaðarráðs - yfirferð

    9. Áheyrnarfulltrúar framkvæmdaráðs.

    10. Auglýsing á starfi og ráðningarferli forritara.

    11. Starfshópur vegna geðheilbrigðis- fíkna og fangamála.

    12. Framfarafundur fyrir sumarfrí  - FRESTAÐ TIL NÆSTA FUNDAR.

    13. Upptaka á breytingartillögu samþykktar sem gerð var samkvæmt ákvæði 7.6.1. í lögum Pírata

    14. Önnur mál 

    Samþykkt

    Yfirfarið JIL 07,05,2019

#### 3. Samstarf þingflokks og framkvæmdaráðs

    Eiríkur Rafn Rafnsson kemur fyrir hönd þingflokks.

    Tillaga er lögð á borðið: Reikningur sem sendur var til þingflokks vegna starfs Berglindar Jónsdóttur fyrir þingflokk verði felldur niður. 

    Samþykkt með öllum greiddum atkvæðum. 

          

    #### Fundarhlé

    
    
#### 4. Verkefni starfsfólks - yfirferð

    1. maí: Píratar héldu verkalýðskaffi þann 1. maí milli klukkan 14:00 og 17:00 í Iðnó. Á kaffifundinum tóku til máls þær Dóra Björt Guðjónsdóttir, forseti borgarstjórnar Reykjavíkur, Halldóra Mogensen, þingmaður Pírata, Valgerður Árnadóttir, fulltrúi í framkvæmdaráði Pírata og starfsmaður Eflingar stéttarfélags, og Katrín Oddsdóttir, formaður Stjórnarskrárfélagsins. Beint streymi var frá Iðnó þar sem stjórnendur hlaðvarpsins Pírataspjallsins, Oktavía Hrund Jónsdóttir og Björn Leví Gunnarsson, fengu til sín góða gesti, til að mynda nokkra af ræðukonum dagsins.  Fjöldi góðra mynda voru teknar. Fánaborgin vakti mikla lukku.

    Bloggsíður fyrir sveitarstjórnarfulltrúa: Hugmyndavinna vegna bloggsíðnanna. Síðurnar verða með sér lén, einskonar nafnspjald fulltrúanna, en efnið birtist líka á piratar.is. 

    Yfirlit yfir greinar: Erum að koma skipulagi á greinaskrif sveitarstjórnarfulltrúa. Söfnum upplýsingum um greinar, birtingartíma, lengd, höfun o.f.l. Notum þetta sömuleiðis til að gera plan fram í tímann, s.s. þegar þarf að panta pláss í fjölmiðlum.

    Starfslok skrifstofustjóra: Gengið frá starfslokum.

#### 5. Staðfesting og umboðsveiting formlegs vinnuhóps kringum starfsmannahald.

    Ályktun um mannauðsmál og starfsmannahald Pírata 2019.

    Ásýnd okkar Pírata út á við og ennfremur staðlar okkar inn á við þarfnast viðhalds og jafnvel heildrænnar endurskoðunar. 

    Yfirferð og umfjöllun mála síðastliðinna missera hafa varpað ljósi á viss atriði í vissa bresti sem áður þóttu ekki nægilega vel tilgreindir svo réttlæting væri til úrbóta eða frekari skoðunar. Um er að ræða viðfangsefni sem snúa að starfsmannaumgjörðinni í heild sinni, þar sem gallarnir, greining á þeim og orsakir og afleiðingar eru í brennidepli. Hvernig komum við í veg fyrir eða hvaða bjargráð höfum við þegar áþekk mál myndast í framtíðinni? 

    Getum við lært af mistökum okkar?  

    Það er vel hægt að móta ramma sem tekur á erfiðum málum, sem dæmi væri hægt að móta grunn fyrir nýtt ráð/nefnd fyrir næsta aðalfund sem hefði það verkefni að koma að starfsmannamálunum. 

    Þær upplýsingar sem við höfum safnað og sú reynsla sem býr innan flokksins er fjársjóður sem hægt væri að styðjast við í gerð betra fyrirkomulags. Þekking er víða en hana þarf oft að finna. Ef okkar er ónæg ættum við að leita til þeirra sem gætu leiðbeint okkur með varðandi framtíðina. Framkvæmdaráð þarf að koma þessum málum í viðeigandi farveg ef það á að koma í veg fyrir að álíka dæmi endurtaki sig seinna meir.

    Bersýnilegast liggur fyrir að bæta þurfi upplýsingaflæði og meðferð upplýsinga. Þróun og orsakir málavaxta gefa til kynna vísbendingar fyrir þeirri þörf sem fyrir er. 

    Framkvæmdaráð hefur skyldum að gegna. Það þarf að vinna með starfsmannamálin á skilvirkari hátt. 

   *Tillaga: Framkvæmdaráð stofnar formlegan vinnuhóp sem leiðbeinandi og mótandi stuðningsumgjörð kringum þætti tengda starfsmannahaldi flokksins. Hópurinn hefur umboð samkvæmt lögum og stefnum Pírata, en hlutverk og starfssvið samkvæmt umboði og samþykktum Framkvæmdaráðs. Hópurinn er hér með formlega staðfestur og mun starfa fram að næsta Aðalfundi Pírata.

    Samþykkt með fyrirvara um bálk 5 í reglugerð.*

    #### Samantekt: 

    Formlega skipaður vinnuhópur kringum starfsmannamálin samþykktur með skýrt umboð til sinna verka, gæti ef til vill greitt fyrir betra brautargengi úrbóta á sviði starfsmannamála. Slíkur hópur væri skilvirkari ef skipaðir meðlimir hans hefðu hæfni eða haldbæra starfsreynslu sem nýst gæti vinnunni. Forgangsmál væru núverandi upplýsingaflæði og mótun þátta sem koma að innra eftirliti starfsmannaumgjarðarinnar. Staðreyndir vissra mála gefa sterklega til kynna að samræming á verklagsreglum og annarra þátta sem tengjast starfsmannahaldi séu þarfar.

    Sum málanna eru alvarleg, viðbrögðin ekki rétt og lítið um bjargráð eða fyrirbyggjandi meðferðarúrræði mála. Regluverkið og gagnlegar hefðir innan flokks mættu sæta endurskoðun og úrbóta. 

    Hópur kringum starfsmannamál flokksins væri fordæmisgefandi til framtíðar og mótandi fyrir núverandi og komandi gæði á sviði starfsmannahalds.

    Nánari umfjöllun, reglugerð og forsendur: https://pad.piratar.is/p/nxrH8JY1k8

   *Tillaga Formlegur vinnuhópur "Mannauðs- og starfsmannahópur" hefur verið samþykktur með skilgreindu umboði fram að næsta Aðalfundi Pírata.

    Samþykkt með öllum greiddum atkvæðum.*

    *Tillaga: Skipan formlegra meðlima: Að í starfshópnum séu frá framkvæmdaráði: Valgerður Árnadóttir, Jónas I. Lövdal, Guðmundur Arnar Guðmundsson og frá þingflokk Helgi Hrafn Gunnarsson og Þórhildur Sunna Ævarsdóttir. 

    Samþykkt*

    *Tillaga: Skipan í hlutverk: Tilnefningar hafa borist í skilgreind embætti hópsins. Valgerður Árnadóttir skipuð Forseti hópsins og Guðmundur Arnar Guðmundsson.

    Samþykkt*

#### 6. Áframhald á lið 4 hér að ofan. Verkefni starfsfólks - yfirferð

    Styleguide: Er á lokametrunum. Kynningar- og miðlunarstjóri kynnir hann í heild fyrir framkvæmdaráði þegar hann er tilbúinn. 

    Virkir Píratar: Umræða um framtíð Virkra Pírata. 

    Tillaga: Ekki verða tekin fyrir mál um þennan vetfang hér.

    Samþykkt.

    VÆNTANLEGT:

    Vinnslusamningar: Mikilvægt að koma þessu sem fyrst í farveg.

    Klára vinnslusamninga við bókara og hýsingaraðila

    Bókhald: Klára að taka saman bókhaldið fyrir 2018 og koma til bókara.

    Persónuvernd: Persónuvernd er þessa dagana að senda stjórnmálaflokkum annan spurningalista í tengslum við frumkvæðisathugun stofnunarinnar. Við eigum von á spurningum okkar í þessari eða næstu viku. 

    Aðalfundur: Huga þarf að frekara skipulagi aðalfundar. 

    ### Fundarhlé

#### 7. Tilnefningar til setu í starfshópi um skipulagsbreytingar - yfirferð

    Frestur til að skila tilnefningum var til kl 12:00 fimmtudaginn 2. maí 2019. Tilnefningum var skilað inn til framkvæmdaráðs.

    Eftirfarandi tilnefningar bárust til framkvæmdaráðs: 

    Álfheiður Eymarsdóttir 

    Dóra Björt Guðjónsdóttir 

    Margrét Sigrún Þórólfsdóttir 

    Helgi Hrafn Gunnarsson

    Jón Þór Ólafsson

    Baldur Karl Magnússon

    Eiríkur Rafn Rafnsson

    Sunna Rós Víðisdóttur

    Jason Steinþórsson

    Elín Ýr Arnar Hafdísardóttir 

    *Bókun: Ritari framkvæmdaráðs boðar til funda við skipulagshópinn.* 

#### 8. Tilnefningar trúnaðarráðs - yfirferð

    Framkvæmdaráð Pírata auglýsti enn og aftur eftir tilnefningum um fulltrúa í trúnaðarráð Pírata.

    Frestur til að skila tilnefningum var til kl 12:00 fimmtudaginn 2. maí 2019 og stefnir framkvæmdaráð á að leggja tillögu að nýju trúnaðarráði fyrir félagsfund sem haldinn verður skömmu síðar og verður auglýstur sérstaklega.

    Tilnefningum var skilað inn beint til framkvæmdaráðs.

    *Engar tilnefningar bárust til trúnaðarráðs að þessu sinni!*

    *Bókun: Framkvæmdastjóri sér um að slembivelja aðila úr félagatalinu og hafa samband við þau vegna setu í trúnaðarráði.

    Slembivalið segir ekki til um skipan heldur hvort fólk sé tilbúið. Framkvæmdaráð mun endanlega skipa ef einhverjir félagsmenn séu tilbúnir.*

#### 9. Áheyrnarfulltrúar framkvæmdaráðs.

    Engar tilnefningar bárust til framkvæmdaráðs vegna áheyrnarfulltrúa framkvæmdaráðs.

    Ákv var að bíða eftir að sjá hveð kemur út úr skipulags- og lagabreytingarvinnu starfshóps á aðalfundi. 

#### 10. Auglýsing á starfi og ráðningarferli forritara.

    Unnið verður að því að móta starfslýsingu og verkeni forritara. Tekið fyrir á næsta fundi.

    Aðilar þurfa að heyra í Helga Hrafni varðandi þætti sem snúa að starfsgildinu.

    Málið telst enn í vinnslu og tillagan því enn opin fyrir breytingum.

#### 11. Starfshópur vegna geðheilbrigðis- fíkna og fangamála.

    Ályktun: Á sínum tíma var stofnaður formlegur málefnahópur geðheilbrigðismála sem var mjög virkur fram að því að Píratar fóru að skipuleggja kosningar. Fundir voru vel sóttir og á þeim fundum sem voru haldnir, ásamt umfjöllun í fjölmiðlum er þörf fyrir að útfæra verkefni starfshópsins betur og ná betur yfir þau málefni sem upp komu í starfi geðheilbrigðismálahópsins. Það er rík þörf á að að skoða vel geðheilbrigðismál í tengslum við fíkn og fangamál. Þessi þættir krossa gjarnan hvern annan og því viljum við setja á fót formlegan starfshóp sem heldur utan um þessa vinnu og vinnan sé þrískipt. Undirhópar starfshópsins myndu vera 

    a.Geðheilbrigðismál

    b.Málefni fíkla

    c. Málefni fanga 

    Sjá nánari útlistun í regluger

    Reglugerð

    1.0 Markmið

    1.1) Að móta heildstæða stefnu félagsins í málefnum geðheilbrigðis- fíkni- og fangamála. Stefnan muni nýtast félaginu vel áfram í málefnastarfi og komandi kosningum.  

    1.2) Leggja fram eina heildstæða stefnu eftir að vinna þessara þriggja vinnuhópa hefur verið lögð fram til kynningar og kosningar í kosningakerfið

    2.0 Skilgreining

    2.1) Starfshópurinn heyri beint undir framkvæmdaráð til að tryggja skýra ferla utan um vinnu starfshópsins. 

    2.2) Starfshópnum verður falið að afla sér upplýsinga, lesa skýrslur og kynna sér lög þær og reglugerðir sem gerð hafa verið utan um málefnin, heimsækja stofnanir og þann vettvang sem málefnin taka til, leita til félagasamtaka og standa fyrir pallborðsumræðum og/málþingum ef þurfa þyki

    2.3) Nefndin er skipuð úr röðum Pírata sem geta leitað til notenda þjónustunnar sem verið að móta og kalla eftir sérfræðiálitum ef þurfa þykir. 

    3.0  Skipan, ábyrgð og umboð

    3.1) Framkvæmdaráð kveður á um hvernig skipa skuli í starfshópinn út frá lýsingu í lið 2. 

    3.2) Starfstímabil hópsins sé sem fyrst og er miðað við eitt starfsár í senn. 

    3.2.2) Einn úr þessum starfshóp er skipaður formaður starfshópsins og ber hann ábyrgð á hópnum í heild sinni.

    3.4) Nefndin hefur heimild til myndunar þriggja vinnuhópa sem getið er að ofan.

    3.5) Fulltrúar nefndarinnar skulu hittast eftir þörfum, en ekki sjaldnar en 1 sinni í mánuði.

    3.6) Leitast skal við að fulltrúar hafi skýrt umboð til að sinna starfsviði sínu.

    3.6.1) Ábyrgðaraðilar starfshópanna skulu hafa greiðan aðgang að húsnæði því sem þeir sinna og þar með handhafar að aðgangskóða Tortuga.

    3.7) Formanni starfshópsins er heimilt með umboði Framkvæmdaráðs að vísa á brott nefndarfulltrúa við eftirfarandi aðstæður. 

    3.7.1) Ef hann reynist hamlandi í samvinnu.

    3.7.2) Ef hann sinnir ekki þeim skyldum sem hann ber ábyrgð á.

    3.7.3) Ef hann hverfur án þess að láta vita eða yfirgefur Pírata.

    3.7.4) Ef hann misnotar aðstöðu sína í Tortuga.

    3.8) Framkvæmdaráði er heimilt í samráði við nefndina að veita því aðrar sértækar heimildir til sérstakra verkefna.

    3.9) Ef nefndarfulltrúi telur sig ekki getað framkvæmt viss verkefni getur hann alltaf neitað eða vísað verkefninu annað.

    4.0 Fjárráð

    4.1) Fjárráð nefndarinnar eru undir framkvæmdaráði komið hverju sinni. 

    4.2) Leitast skal til að nefndin hafi fjárhagsramma til að sinna störfum sínum hverju sinni.

    4.3) Fulltrúar er bera ábyrgð á fjárhagstengdum verkefnum skulu fylgja umboði Framkvæmdaráðs.

    5.0 Breytingar

    5.1) Framkvæmdaráð skilgreinir umboð, hlutverk, ábyrgðir, markmið og verksvið nefndarinnar.

    5.2) Framkvæmdaráð skal hafa samráð við skipaða fulltrúa þegar kemur að breytingum og gefa þeim kost á því að tjá sig um efnið.

    5.3) Leitast skal við að almennar breytingar á reglugerð þessari eigi sér stað áður en ný nefnd tekur til starfa svo sem í aðdraganda aðalfundar.

    Lagt fram af 

    Elín Ýr Arnar Hafdísardóttir 

    Unnar Þór Sæmundsson 

    *Tillaga: Lagt er til að stofnun nýs starfshóps um geðheilbrigðis- fíkna- og fangamál samkvæmt greinargerð fái umboð til starfa sem formlegur vinnuhópur undir Framkvæmdaráði.

         Samþykkt af öllum greiddum atkvæðum.*

#### 12. Framfarafundur fyrir sumarfrí  - FRESTAÐ TIL NÆSTA FUNDAR. 

#### 13. Upptaka á breytingartillögu sem samþykkt var utan venjulegs fundarhalds.

    Ákvæði 7.6.1. í lögum Pírata var virkjað vegna málavaxta og breytingartillaga lögð fram með nýjum forsendum varðandi nýsamþykkta tillögu.

    Gildi breytingarinnar tók gildi samkvæmt lögum Pírata en til að haldast í gildi hefði þurft að greiða með henni aftur.

    Allar reglur og ferli kringum aðstæður sem þessum var fyllt til hins ýtrasta samkvæmt Robert´s Rules of Order.

    Staðfestingu á breytingartillögu var synjað eftir umræður og komst því ekki gegnum næstu tvo kosningafasa.

    *Bókun: Því skal eldri samþykkt halda gildi sínu.*

#### 14. Önnur mál 

    *Trúnaðarmál*

    ### Fundi slitið kl.22:05

*Yfirfarið JIL 07,05,2019*