# Fjármálaráð

8\. fundur  
10\. desember 2020 17:00–19:00  
Fjarfundur (Jitsi)

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Fundur fjármálaráðs

Mættir voru nefndarmenn fjármálaráðs.

### Greinargerð um fullan og óheftan aðgangi að bókhaldi

Valborg greindi frá því að hún hafi sent greinargerðina á framkvæmdastjórn og framkvæmdastjóra. Engin svör hafa enn borist. Nefndinni var látið í té skjal um geymslu, meðför, vistun og eyðing gagna um starfsfólk. Þar er talað um að takmarka skuli aðgengi að starfsmannamöppum þar sem um er að ræða persónugreinanlegar upplýsingar um starfsfólk. Skjalið fjallar einnig um öryggi geymslu gagna um starfsfólk og vinnsluaðila. Nefndarmenn fá ekki séð að neitt komu fram í þessu skjali sem sé andstætt rökstuðningi fjármálaráðs í greinargerðinni sem var útbúin og send á framkvæmdastjóra stuttu eftir 7. fund.

### Verklagsreglur um fjármálaumsjón

Framkvæmdastjóri leggur áherslu á að fá verklagsreglur sem fyrst svo nefndarmenn einsetja sér að klára þær eftir fund með bókara, endurskoðanda, framkvæmdastjóra og gjaldkera framkvæmdastjórnar sem stefnt er á að verði haldinn í næstu viku.

### Fjárhagsáætlun fyrir árið 2021

Nefndarmenn fóru yfir stöðu fjárhagsáætlunar fyrir árið 2021. Nefndarmenn munu leita skýringa á eftirfarandi atriðum:

1. Píratar í Reykjavík hafa áður lánað Pírötum fjármagn. Hver er staðan á þeim lánum? Hafa þau verið endurgreidd? Nefndarmenn telja óæskilegt að aðildarfélög séu að stunda lánastarfsemi.
2. Á því ári sem er að líða hefur flest allt í þjóðfélaginu leggið niðri vegna samkomutakmarkana af völdum COVID-19. Hvernig stendur á því að rekstrarkostnaður Pírata er svona hár?
3. Kostnaður af hugbúnaði er gífurlega mikill. Er um að ræða fastakostnað? Er hægt að minnka hann? Nýtist hugbúnaðurinn í kosningabaráttu?

Nefndin mun fara fram á hagræðingu í rekstri. Fastur rekstrarkostnaður þarf að vera undir 40 milljónum á ársgrundvelli. Nefndin hefur beðið aðrar nefndir og kjördæmisfélög um áætlanir um fjárþörf fyrir næsta ár og bíður þeirra.

### Fyrirkomulag úthlutunar fjármagns til aðildarfélaga og nefnda árið 2021

Valborg greindi frá því að hún hafi sent tilkynninguna á kjördæmisfélögin. Engin svör hafa enn borist. Nefndarmenn ræddu um mögulegar útfærslur á úthlutunum til aðildarfélaga á þeim fjármunum sem eru eftir þegar búið er að draga frá árlegan rekstrarkostnað Pírata. Tillögurnar eru helst fjórar:

1. Leið 0/3: að kjördæmisfélögin fái ekkert fjármagn.
2. Leið 1/3: að kjördæmisfélögin fái einn þriðja fjármagns og Píratar og nefndir þess afganginn.
3. Leið 2/3: að kjördæmisfélögin fái tvo þriðja fjármagns og Píratar og nefndir þess afganginn.
4. Leið 3/3: að kjördæmisfélögin fái allt fjármagn.

Nefndarmenn munu leggja þessar tillögur fyrir félagsfund miðvikudaginn 20. janúar klukkan 20:00. Í kjölfarið mun fara fram kosning á x.piratar.is. Það fjármagn sem úthlutað verður til kjördæmisfélaganna samkvæmt ákvörðun félagsmanna mun verða úthlutað þeirra á milli samkvæmt reiknireglu sem samþykkt var á 7. fundi.

### Tillaga um félagsgjöld fyrir árið 2020

Nefndarmenn samþykktu að leggja til við framkvæmdastjóra að innheimta valfrjáls félagsgjöld fyrir árið 2020 að upphæð 3.500 kr. Félagsgjöld skulu renna að öllu leyti til kjördæmisfélaga samkvæmt lögheimilisskráningu þeirra félagsmanna sem inna greiðslu af hendi. Valborg mun koma tillögunni áleiðis til framkvæmdastjóra.