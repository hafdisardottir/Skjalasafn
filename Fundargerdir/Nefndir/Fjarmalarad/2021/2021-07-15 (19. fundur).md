# Fjármálaráð

19\. fundur  
15\. júlí 2021 12:00–12:50  
Fjarfundur (Signal)

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Fundur fjármálaráðs

Mættir voru nefndarmenn fjármálaráðs.

Nefndarmenn ræddu um:

* stöðu fjármála og hlítni við fjárhagsáætlun ársins. Valborg upplýsti nefndarmenn um að kjördæmisfélögin hygðust sækja um meira fjármagn frá nefndinni samkvæmt því sem kom fram á fundi kosningastjórnar sem hún situr í sem áheyrnarfulltrúi fyrir hönd fjármálaráðs. Nefndarmenn voru sammála um að ekki væri hægt að úthluta neinu nýju fjármagni til þeirra án þess að skuldsetja félagið sem er gagnstætt vilja nefndarinnar. Öllu ráðstöfunarfé hefur nú þegar verið úthlutað í fjárhagsáætlun annað hvort til almenns reksturs félagsins, í kosningasjóð eða til kjördæmisfélaganna.
* fyrirhugaðan samning við 1984 ehf. í kjölfar ákvörðunar félagsmanna að taka ekki við styrkjum frá lögaðilum. Albert hafði samband við fyrirtækið til þess að gera samning um greiðslur vegna þeirra þjónustu sem félagið nýtir frá því. Áætlað er að samningurinn verði uppsegjanlegur á þremur mánuðum og að reikningur berist fyrir eingreiðslu ársins í desember ár hvert. Albert mun gera drög að samningnum sem síðan verða lögð fyrir framkvæmdastjórn til samþykkis áður en leitast verður samþykkis fyrirtækisins.
* Albert kynnti gróflega lagabreytingartillögu sem hann hyggst leggja fyrir aðalfund. Snýr hún meðal annars að því að efla og skýra aðgengi fjármálaráðs að upplýsingum sem nýtast til að tryggja hlítni við fjárhagsáætlun.
* fyrirhugað erindi fjármálaráðs á aðalfundi. Nefndin mun fara fram á við skipuleggjendur aðalfundar að henni gefist 10 mínútur til þess að kynna opið bókhald opið og fjalla um ákvörðun um að taka ekki við fjárveitingum frá lögaðilum sem samþykkt var í kosningakerfi þann 28. mars síðastliðinn. Einnig hyggst Albert leggja fram áðurnefnda lagabreytingartillögu.
* birtingu opins bókhalds fyrir fyrsta ársfjórðung. Valborg lagði til að því yrði frestað þar sem margar stórar færslur eru óljósar og of mörgum spurningum er enn ósvarað. Nefndarmenn sammæltust um frestun birtingar.