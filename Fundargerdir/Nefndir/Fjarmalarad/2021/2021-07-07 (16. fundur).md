# Fjármálaráð

16\. fundur  
7\. júlí 2021 17:00–17:50  
Jitsi

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Fundur með framkvæmdastjórn

Mættir voru nefndarmenn fjármálaráðs og nefndarmenn framkvæmdastjórnar: Gamithra Marga og Vignir Árnason. Björn Þór Jóhannesson sá sér ekki fært um að mæta.

Gamithra og Vignir greindu fjármálaráði frá því að á nýlegum fundi sínum með framkvæmdastjóra hafi komið í ljós að yfirstjórn hafi yfirsést að samkvæmt ráðningarsamningum ættu starfsmenn að fá álagsgreiðslu á kosningartíma. Það láðst að upplýsa fjármálaráð um þetta þegar fjárhagsáætlun fyrir 2021 var unnin og því var ekki gert ráð fyrir þeim við úthlutun fjármagns í rekstrarkostnað ársins. Albert lagði til að þessar álagsgreiðslur kæmu úr kosningasjóði sem hafði verið ríflega fjármagnaður í fjárhagsáætlun enda væru þetta kosningatengd útgjöld og voru fundarmenn því sammála.

Fjármálaráð áréttaði mikilvægi þess að félagið haldi sig við fjárhagsáætlun og nái tökum á þenslu í rekstrarkostnaði. Í því samhengi ber helst að nefna há útgjöld vegna rekstur tölvukerfis, kaup á hugbúnaðarleyfum og launakostnað. Gamithra mun leita skýringa á ýmsum liðum í bókhaldi tengdum áðurnefndum þáttum. Hún upplýsti fjármálaráð um að nýir kosningastjórar hefðu fengið tölvur á kostnað félagsins.

Fjármálaráð upplýsti um ýmis vandamál sem fylgdu núverandi fyrirkomulagi yfirstjórnar varðandi aðgang að upplýsingum um fjármál félagsins og vinnu við opið bókhald. Framkvæmdastjórn tók undir mikilvægi þess að hafa meira samráð í framtíðinni. Fjármálaráð lagði til að nefndarmaður úr framkvæmdastjórn mætti á sína fundi til þess að fylgjast með gangi mála og að fjármálaráð myndi slíkt hið sama senda nefndarmann á fundi framkvæmdastjórnar. Framkvæmdastjórn sagðist muna taka það fyrir á fundi morgundagsins.

Valborg tilkynnti fundarmönnum að henni hafði borist svar frá kosningastjórn vegna tillögu sem fjármálaráð samþykkti að senda henni á sínum síðasta fundi. Kosningastjórn felst á að fjármálaráð fái áheyrnaraðild að kosningastjórn.

Fundarmenn ræddu ýmis trúnaðarmál sem ekki verða tíunduð í fundargerð.