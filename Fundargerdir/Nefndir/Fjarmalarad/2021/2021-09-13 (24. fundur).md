# Fjármálaráð

24\. fundur  
13\. september 2021 11:20–11:40  
Fjarfundur (Signal)

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Fundur með ritara framkvæmdastjórnar

Mættir voru nefndarmenn fjármálaráðs og Helgi Hrafn Gunnarsson, ritari framkvæmdastjórnar.

### Beiðni kosningastjórnar um aukið fjármagn til Norðurkjördæmanna

Valborg upplýsti fundarmenn um að beiðni hafi borist frá kosningastjórn um að heimila að Píratar í Norðvesturkjördæmi og Píratar í Norðausturkjördæmi fái aukið fjármagn í takt við það sem Píratar í Suðurkjördæmi fengu þar sem Norðurkjördæmin tvö hafi vanmetið fjárþörf sína fyrir kosningabaráttuna í þeim áætlunum sem þau sendi fjármálaráði á fyrri hluta þessa árs og fjármálaráð byggð ákvörðun sína um úthlutun til kjördæmisfélaganna á. Píratar í Norðvesturkjördæmi fóru fram á 700.000 kr. og Píratar í Norðausturkjördæmi fóru fram á 1.065.000 kr.

Helgi tók til máls og færði rök fyrir mikilvægi þess að samþykkja beiðnina.

Fjármálaráð samþykkti úthlutunarbeiðni kosningastjórnar.

### Fjármögnun rekstrarhalla með yfirdrætti fram að úthlutun ríkissjóðs

Valborg upplýsti fundarmenn um að það stemmdi í að rekstrarkostnaður fyrir árið yrði 90 milljónir króna og að kosningastjórn gerði ráð fyrir rekstrartekjum upp á 87 milljónir króna á næsta ári. Hún benti einnig á að það væru til 10 milljónir króna inn á bankareikningum Pírata þessa stundina. Fundarmenn ræddu mögulegar aðgerðir næsta árs til að vinna upp hallann og stemma stigu við að hann endurtaki sig.

Helgi tók til máls og lagði til að fjármálaráð samþykkti að veita framkvæmdastjórn heimild til að falast eftir yfirdrætti hjá viðskiptabanka félagsins fram að því að ríkissjóður úthlutar félaginu fé í samræmi við þingsæti í upphafi árs 2022.

Fjármálaráð samþykkti að heimila framkvæmdastjórn að falast eftir yfirdrætti að upphæð 24 milljónir króna hjá viðskiptabanka félagsins. Heimildin gildir til 1. mars 2022.