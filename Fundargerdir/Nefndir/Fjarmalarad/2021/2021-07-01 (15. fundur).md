# Fjármálaráð

15\. fundur  
1\. júlí 2021 17:00–17:30  
Fjarfundur (Signal)

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Fundur fjármálaráðs

Mættir voru nefndarmenn fjármálaráðs.

Nefndarmenn ræddu um:

* fjárhagstölur frá 1. ársfjórðungi.
* framsetningu ársfjórðunga í opnu bókhaldi.
* aðild fulltrúa fjármálaráðs að kosningastjórn. Nefndin féllst á tillögu sem Albert setti fram um að fjármálaráð fengi áheyrnaraðild að kosningastjórn þar sem oft koma upp vangaveltur um atriði tengd fjárhagi félagsins og fjármögnun kosningabaráttunnar á fundum hennar.
* mikilvægi þess að kynna á aðalfundi opið bókhald og fjalla um ákvörðun um að taka ekki við fjárveitingum frá lögaðilum sem samþykkt var í kosningakerfi þann 28. mars síðastliðinn.
* tímasetningu og útfærslu kosningarstyrkjarbeiðni sem framkvæmdastjóri hyggst senda félagsmönnum á næstunni.
* mikilvægi aukins samstarfs við framkvæmdastjórn og framkvæmdastjóra. Funda þarf oftar með þessum aðilum á meðan á kosningabaráttunni stendur.
* endurnýjun í fjármálaráði í kjölfar aðalfundar. Kjörtímabil Stefáns lýkur og því mun annar félagsmaður koma í hans stað.

Valborg mun óska frekari upplýsinga varðandi vafamál í fjárhagstölum 1. ársfjórðungs. Hún mun einnig fara þess á leit við kosningastjórn að fá áheyrnaraðild fyrir hönd fjármálaráðs. Stefán mun fá frekari upplýsingar um fyrirhugaða kosningarstyrkjarbeiðni framkvæmdastjóra til félagsmanna.