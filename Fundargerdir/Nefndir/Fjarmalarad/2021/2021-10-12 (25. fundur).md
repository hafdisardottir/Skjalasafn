# Fjármálaráð

25\. fundur  
12\. október 2021 12:00–12:25  
Fjarfundur (Signal)

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Fundur fjármálaráðs

Mættir voru nefndarmenn fjármálaráðs.

Nefndarmenn fóru yfir stöðu reikninga sem gjaldkeri framkvæmdastjórnar lét nefndinni í té. Samkvæmt þeim stefnir í á annan tug milljóna króna halla í rekstri félagsins. Nefndarmenn lýstu yfir óánægju sinni með að fjármálaáætlun hafi ekki verið fylgt. Albert lýsti skoðun sinni að félagið ætti í framtíðinni að reiða sig í meira mæli á verktaka til að ná niður kostnaði. Nefndarmenn voru sammála um að forgangsröðunin í rekstri félagsins væri röng og að mikilla breytinga væri þörf til að snúa við stöðunni. Albert setti fram þá hugmynd að taka lán frá Pírötum í Reykjavík til þess að dekka hallan frekar en að fá lán frá viðskiptabanka með tilheyrandi vaxtakostnaði.

Valborg ritaði rafpóst á kjördæmisfélögin og minnti þau á að gera fjármálaáætlun fyrir næsta ár sem og vitjaði þess hvort þau gætu skilað til móðurfélagsins afgangi ef einhver væri af því fjármagni sem þeim var úthlutað af fjármálaráði fyrir nýafstaðnar alþingiskosningar til þess að bæta fjárhagsstöðu móðurfélagsins.

Nefndarmenn ræddu ýmis trúnaðarmál sem ekki verða tíunduð í fundargerð.