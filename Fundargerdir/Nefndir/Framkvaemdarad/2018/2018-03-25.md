### Fundur framkvæmdaráðs
mánudaginn 25. mars 2018 
klukkan 18:00-19.:30 (90 mín)

Fundurinn fer fram í Tortuga, Síðumúla 23 (Selmúlamegin), í Reykjavík. 

Mætt eru: Pétur Óli Þorvaldsson, Valgerður Árnadóttir, Ásmundur Alma Guðjóns, Elín Ýr Arnar Hafdísardóttir, Unnar Þór Sæmundsson.

Í fjarfundi: Jónas Lövdal, Rúnar Björn Herrera Þorkelsson.

### Dagskrá:

*1.Kosning fundarstjóra og fundarritara*

Valgerður býður sig fram sem fundarstjóra
Fundur samþykkir 

Elín Ýr býður sig fram sem ritara 
Fundur samþykkir 

*2. Yfirferð og samþykkt fundargerðar*

*3. Dagskrárbreytingartillögur*

*4. Framsaga starfsmanns þingflokks*

Eiríkur kemur með tillögur frá þingflokk

Samráðsfundir eru að komast aftur á dagskrá. Lagt er til að samráðsfundir verði haldnir á fjögurra vikna fresti á mánudögum kl.17. Erla mun senda út fundarboð vegna þessa. 

Framfarafundur - Verið er að boða til framfarafundar og er verið að vinna í því að finna hentilegastan tíma. Lagt til að þeir séu á fimmtudegi kl.20. Erla ætlar að boða framfarafund.

Áheyrnarfulltrúar á þingflokksfundi - Verið að vinna í því að finna fyrirkomulag á áheyrnarfulltrúum þannig að aðgengi sé til staðar. 

*5. Fundargerðir og fyrirkomulag*
Fundargerðir framkvæmdaráðs hafa verið með mismunandi sniði í gegnum tíiðina. Tekin verður fyrir umræða um staðlað innihald fundargerða annars vegar og hins vegar.
skjölunar framkvæmdaráðs fyrir komandi framkvæmdatáð að styðjast við til upplýsingamiðlunar.

Varðandi skjölun á gögnum frá framkvæmdaráði þá er til umræðu að vista á nextcloud. Helgi hefur verið að vinna í því. 
Jónas nefnir að hægt sé að vista þetta á x.piratar.is til þess að vista fundargögn fyrir félagsfólk að komast í og vinnugögn fyrir komandi framkvæmdaráð. 

*6. Stöðuskýrsla frá framkvæmdastjóra*
Vinna við vefsíðu
Verið er að þróa „style guide” fyrir vefsíðuna. Drög að honum verða sýnd á fundinum.
Pítsameðmæli Ungra Pírata
Ungir Píratar skipulögðu meðmæli með loftslagsverkfalli á Austurvelli föstudaginn 22. mars. 
Skipulag vinnudags fyrir kjörna fulltrúa um samfélagsmiðla
Kjörnir fulltrúar á þingi, Reykjavík og Kópavogi fara á námskeið um samfélagsmiðla í lok mars.
Podcast
Skipulögð er vikuleg upptaka á Podcasti og stefnt er að því að það birtist í hverri viku nýr þáttur. Annar þáttur Pírataspjallsins birtist fyrir helgi. Í þættinum ræðir Björn Leví Gunnarsson, þingmaður Pírata, við Elísabetu Brynjarsdóttur, formann Stúdentaráðs Háskóla Íslands, um loftlagsverkföll ungmenna.
Nefnd um heildarlög um stjórnmálasamtök
Forsætisráðherra tilnefndi fulltrúa allra flokka á þingi í nefnd um gerð heildaralaga um stjórnmálasamtök. Gert er ráð fyrir að vinnan taki ár og er hún nú að hefjast. Að mestu er þetta sama fólk og sat í nefnd um endurskoðun á fjármálum stjórnmálaflokka sem skilaði af sér í fyrra.

Framfarafundur
Er að reyna að finna tíma fyrir framfarafund.
Mánudagur eða fimmtudagur eftir klukkan 20:00 hentar sveitarstjórnastiginu best.

Samráðsfundir
Stefnt að því að taka aftur upp samráðsfundi og þeir haldnir fyrsta sunnudag hvers mánaðar milli klukkan 12 og 14 í Tortuga. Samkvæmt þessu er næsti fundur sunnudaginn 7. apríl.
Ekkert er í lögum Pírata um samráðsfundina. Fundaform var þannig að orðið var frjálst - engin dagskrá - og fólk mátti tala að hámarki í tvær mínútur í senn.
Á samráðsfundi mæta 1-2 fulltrúar frá hverri „deild”, s.s. hverju aðildarfélagi, frá framkvæmdaráði, borgarstjórnarflokki, o.s.frv.

Vöfflukaffi
Tveir Píratar voru duglegir að halda vöfflukaffi hér um nokkurra vikna skeið og var þara vel mætt. Báðir þessir Píratar eru erlendis.
Hugmynd að halda vöfflukaffi í framhaldi af samráðsfundum. Þá eru þegar margir í húsi úr ólíkum áttum og almennir félagsmenn boðnir velkomnir

Fjarfundarbúnaður
Hef verið að skoða hvort Nextcloud hentar sem fjarfundarbúnaður fyrir framkvæmdaráð.

Viðburðir í Tortuga
Mikið um að vera í Tortuga og afar fjölbreytilegir fundir á dagskrá á næstunni. Mun í næsta fréttabréfi minna á hvernig skal bóka fundi í Tortuga sem og húsreglur, og hvar þessar upplýsingar er að finna.

Persónuvernd - Verið að vinna í gögnum vegna upplýsingabeiðni 

Vinnslusamningar í vinnslu 

Andlát félaga
Kristján Steinarsson sem tók virkan þátt í starfi Pírata og tók þátt í rekstri fyrstu kosningamiðstöðvar flokksins er fallinn frá. Hann verður jarðsunginn frá Lindakirkju 1. apríl. Félagsfólk óskaði eftir því að Píratar sendu krans og ég er í sambandi við Þórgný sem fer með krans frá okkur í kirkjuna.

Nefnd um heildarlög um stjórnmálaflokka
Nefndin er að hefja störf, formlegt erindisbréf er í póstinum. Gert er ráð fyrir fundum alla fimmtudagsmorgna milli klukkan 10 og 11 í forsætisráðuneytinu og að vinnan taki tæpt ár.

Úr drögum að erindisbréfi:
Lög um fjármál stjórnmálasamtaka og frambjóðenda og um upplýsingaskyldu þeirra (aukið gagnsæi í stjórnmálum, framlög, birting ársreikninga o.ofl.)  voru endurskoðuð á síðasta ári, sbr. lög nr. 139 21. desember 2018.  Heildarlög um stjórnmálasamtök eru hins vegar engin til, en breyttir tímar og nýtt lagaumhverfi sem varðar starfsaðstæður, rekstur og verkefni stjórnmálaflokka kalla á að heildarlög verði sett.
Markmið slíkra laga væri að skapa skýra lagaumgjörð um starfsemi stjórnmálasamtaka, svo sem um stofnun og skráningu, slit stjórnmálasamtaka og fjárhagslegt uppgjör við slit þeirra o.fl. Jafnframt er markmiðið með slíkum lögum að efla enn frekar lýðræðisleg vinnubrögð og gagnsæi í störfum stjórnmálasamtaka, tryggja sjálfstæða og lýðræðislega starfsemi þeirra og óheftan aðgang almennings að virku starfi stjórnmálasamtaka. Meðal annars þarf að kanna hvort tilefni og forsendur séu til að innleiða sérákvæði varðandi Persónuverndarlög  frá ýtrustu kröfum Persónuverndarlaga þegar kemur að starfsemi stjórnmálasamtaka til að tryggja að félagar geti tekið þátt í starfi stjórnmálasamtaka eins og þeir vilja.
Nefnd sem vann að lögum um fjármál stjórnmálasamtaka og framjóðenda sem samþykkt voru í desember sl. lagði til að breytingu á lögum til að koma í veg fyrir nafnlausan áróður og auglýsingar. Þær breytingar urðu á lögunum að stjórnmálasamtökum, kjörnum fulltrúum þeirra og frambjóðendum, sem og frambjóðendum í persónukjöri, er óheimilt að fjármagna, birta eða taka þátt í birtingu efnis eða auglýsinga í tengslum við stjórnmálabaráttu nema fram komi við birtingu að efnið sé birt að tilstuðlan eða með þátttöku þeirra.  Þetta er þó ekki nóg, áfram þarf að vinna að því að finna leiðir til að takast á við nafnlausan áróður og auglýsingar, ekki aðeins frá stjórnmálasamtökum sem slíkum og kjörnum fulltrúum þeirra, heldur einnig frá almennum félagsmönnum stjórnmálasamtaka og frá einstaklingum og félagasamtökum annarra en stjórnmálasamtaka.
Eftirtaldir fulltrúar skipa nefndina:
Björg Eva Erlendsdóttir, framkvæmdastjóri Vinstrihreyfingarinnar - græns framboðs
Þórður Þórarinsson, framkvæmdastjóri Sjálfstæðisflokksins.
Helgi Haukur Hauksson, framkvæmdastjóri Framsóknarflokksins.
Karen Kjartansdóttir, framkvæmdastjóri Samfylkingarinnar.
Fjóla Hrund Björnsdóttir, starfsmaður þingflokks Miðflokksins
Erla Hlynsdóttir, framkvæmdastjóri Pírata.
Birna Þórarinsdóttir, (Jenný Guðrún Jónsdóttir)  framkvæmdastjóri Viðreisnar.
Magnús Þór Hafsteinsson, ritari þingflokks Flokks fólksins.
Ágúst Geir Ágústsson, skrifstofustjóri í forsætisráðuneytinu.  
Fulltrúi dómsmálaráðuneytis?
Starfsmaður nefndarinnar verður  Ásgerður Snævarr, lögfræðingur í forsætisráðuneytinu.

Persónuvernd
Hefur unnið að svari til Persónuverndar vegna frumkvæðisathugunarinnar sem getið er hér að ofan.

Breytingar á Tortuga
Er að leita að iðnaðarmanni til að taka að sér smávægilegar breytingar.

Bókhald og hefðbundin skrifstofustörf

Heimasíða
Vinna við gerð nýrrar heimasíðu. Er að þróa Style Guide sem hún getur kynnt fyrir framkvæmdaráði á næsta fundi, eftir tvær vikur.

Sendi litakóða á framkvæmdaráð. Berglind er að vinna að heimasíðunni og útlit hennar. Berglind kemur á næsta fund framkvæmdaráðs til þess að kynna vinnu sína betur. 

Samfélagsmiðlar
Hefur verið, ásamt starfsmanni þingflokks, að vinna að kynningu á samfélagsmiðlum fyrir kjörna fulltrúa sem haldin verður á sérstökum vinnudegi á næstunni.

Páskapönk - Er í skipulagningu. Verður á föstudaginn langa að venju

Aðalfundur - Aðalfundur hefur verið í vinnslu hjá starfsfólk annars vegar og hjá Elínu og Unnari hins vegar. Starfsfólk er að sjá um að bóka húsnæði. 

*6. Erindi frá félagsfólki til kynningar* - Frestað til næsta fundar
Sent var erindi til framkvæmdaráðs varðandi skipulag á framkvæmdaráði og myndun starfsfhóps um yfirferð á skipulagi og lögum félagsins (Sjá tölvupóst sendan framkvæmdaráði 22.mars 2019). 

*7. Áheyrnarfulltrúar aðildarfélaga* - Frestað 
Þingflokkur Pírata hefur verið áheyrnarfulltrúa frá hverju aðildarfélagi til þess að tryggja upplýsingaflæði og veita aðgengi að þingflokknum. Lögð er fram tillaga að framkvæmdaráð fari sömu leið og auglýsi eftir áheyrnarfulltrúum frá öllum aðildarfélögunum. Sömu reglur munu gilda yfir áheyrnarfulltrúa hjá framkvæmdaráði og hjá þingflokki. 

Greitt með: 
Greitt á móti: 
Setið hjá: 

#### Öðrum málum frestað 

#### Fundi slitið kl.18.20