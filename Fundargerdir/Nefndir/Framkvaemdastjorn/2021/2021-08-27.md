Fundur framkvæmdastjórnar Pírata

Dagsetning: 27. ágúst 2021 kl. 11:00-12:05.

# Mætt

* Björn Þór Jóhannesson (BÞJ)
* Helgi Hrafn Gunnarsson (HHG)
* Gamithra Marga (GM)

# Dagskrá

## Málefni starfsfólks

* HHG vekur athygli á málefnum starfsfólks.

**Samþykkt**: HHG tekur að sér að vera milliliður milli starfsfólks og meðlima sem hafa út á störf þess að setja, hvort sem það eru litlar aðfinnslur eða mikil gagnrýni. HHG hefur samráð við starfsfólk um nánari útfærslu.

## Fyrirkomulag fundargerða

* Umræða um hvernig gengið hefur verið frá fundargerðum hingað til. HHG ráðfærir sig við framkvæmdastjóra um framhaldið.

**Samþykkt**: HHG er ritari framkvæmdastjórnar.

## Rafræn samskipti framkvæmdastjórnar

* Umræða um póstfyrirkomulag hingað til.

* GM telur tilefni til að yfirfara skipulag á samskiptavettvöngum stjórnar (t.d. Zimbra, Signal, Messenger o.s.frv.), sem eru heldur margir, bæði hvað varðar samskipti ytri aðila til framkvæmdastjórnar, sem og milli meðlima framkvæmdastjórnar.

**Samþykkt** (að BÞJ fjarstöddum): Ritari svarar tölvupósti til framkvæmdastjórnar og lætur hana vita af þeim eftir atvikum.

## Fyrirkomulag tölvupósts

* BÞJ vekur máls á sjónarmiðum um persónuvernd gagnvart því að tölvupóstar til t.d. framkvæmdastjórnar séu áframsendir annað, t.d. á GMail. Kallað hefur verið eftir því að sett verði skýr stefna um þetta.

* Á samráðsfundi á sínum tíma varð einróma samþykki fyrir því að nota GSuite. Þrátt fyrir það eru fleiri hlutir sem þarf að athuga, t.d. hvort við yfirhöfuð getum tekið við ókeypis þjónustu frá erlendum aðilum. Ef það er styrkur, þá er það óheimilt. Álitamál hvort það teljist til styrks, sem þarf að komast til botns í áður en lengra er haldið.

* HHG upplýstur um tölvupósts-umræður af BÞJ og GM.

* Krefst nánari umræðu. Verður sett aftur á dagskrá.

## Fundartími framkvæmdastjórnar

**Samþykkt**: Framkvæmdastjórn fundar reglulega kl. 10:00 á föstudögum.

# Útistandandi umræðuefni

* Fyrirkomulag tölvupósts
