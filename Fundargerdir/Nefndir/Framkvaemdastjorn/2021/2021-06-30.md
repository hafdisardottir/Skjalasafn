Fundur framkvæmdastjórnar  
Dagsetning 30. júní 2021  
Öll mætt kl. 19.:00 ásamt Elsu framkvæmdastjóra.

Byrjað er að ræða trúnaðarmál við framkvæmdastjóra.

Síðan er unnið að því að finna fundartíma fram að kosningum, reglulegir fundir. Ákveðið að hafa fundi vikulega, á fimmtudögum klukkan 12 og 17 á víxl fram að kosningum.

Síðan er rætt um fundargerðir, senda þær á Elsu sem fyrst, Stefán Óla kannski líka. Vignir sér um að senda þetta eftir að hafa gengið frá þeim og hreinskrifað.

Áskorun frá PÍSK. Senda þarf svar til baka. Þetta er rætt við Elsu sem segir þetta stranda á tæknilegum atriðum, sem mögulega er hægt að leysa en það tekur tíma og mannskap sem  er af skornum skammti núna. Mögulega er líka hægt að stofna nýja undirsíðu fyrir félagið eða leita annarra leiða til að leysa málin.

Síðan þarf að senda bréf oddvita áfram til umsjónarmannahópsins frá frambjóðendum Pírata. Vignir sér um það.

Tölvupósturinn, mögulegir leiðir til að bæta ástandið. Mögulega er hægt að fá ókeypis aðgang fyrir Microsoft Outlook, 300 leyfi í boði mögulega. Hægt væri að boða til félagsfundar og bjóða þennan möguleika. Björn Þór er að skoða þetta nánar.

Nextcloud: Það þarf að taka ákvörðun um að taka greiddan aðgang eða ekki. Þar er líka tölvupóstur til dæmis. Þetta er til skoðunar líka hjá Birni.

Jitsi: Fengið tilboð upp á 169 þús. kr. fyrir fagmannlega útgáfu af Jitsi. Fleiri viðbætur innifaldar. Björn Þór leggur til að það verði samþykkt og öll eru samþykk. Þetta mál telst því samþykkt.

Kosningastjórn: Áhyggjur af því að birtingaráætlun á öllum miðlum sé ekki komin fram eftir fleiri vikur. Samþykkt var að senda tilboð til birtingarhóps, sem myndi gera tilboð en ekki var einhugur um það innan kosningastjórnarinnar.

Pírataspjallið verður tekið fyrir á næsta fundi.

Fundi slitið 20.15.