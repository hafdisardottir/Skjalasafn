# Félagsfundur fjármálaráðs

11\. mars 2021 20:05–21:13  
Jitsi  
Fundarstjóri: Albert Svan Sigurðsson  
Fundarritari: Stefán Örvar Sigmundsson

## Mæting

Björn Leví Gunnarsson og Gísli Rafn Ólafsson.

* Fjármálaráð: Albert Svan Sigurðsson [1], Stefán Örvar Sigmundsson (ritari) og Valborg Sturludóttir (formaður).
* Stefnu- og málefnanefnd: Pétur Óli Þorvaldsson [2].


* Píratar í Norðvesturkjördæmi: Pétur Óli Þorvaldsson (gjaldkeri og ritari) [2].
* Píratar í Suðurkjördæmi: Albert Svan Sigurðsson (gjaldkeri) [1].
* Píratar í Reykjavík: Guðjón Ólafur Sigurbjartsson (formaður).

## Dagskrá

1. Stutt kynning á störfum nefndarinnar og verklagsreglum. [Valborg]
2. Kynning á opnu bókhaldi og fjármálaáætlun. [Albert]
3. Umræður um lántökur og styrki frá lögaðilum. [Valborg]
4. Atkvæðagreiðsla um að setja viðfangsefni 3. liðs í vefkosningu.

## Framvinda

### Stutt kynning á störfum nefndarinnar og verklagsreglum

Valborg flutti stutta kynningu á störfum nefndarinnar og verklagsreglum.

### Kynning á opnu bókhaldi og fjármálaáætlun

Albert flutti kynningu á opnu bókhaldi og fjármálaáætlun ásamt því að fjalla stuttlega um kosningabaráttuna og fjárhagsáætlun næsta árs. Að því loknu svaraði fjármálaráð spurningum fundarmanna.

### Umræður um lántökur og styrki frá lögaðilum

Valborg opnaði á umræðu um lántökur og styrki frá lögaðilum með því að lýsa helstu kostum og göllum ásamt helstu sjónarmiðum sem hafa komið fram, meðal annars á spjall.piratar.is þar sem fjármálaráð skapaði tvo þræði til þess að sækjast eftir að fá skoðanir grasrótarinnar.

Guðjón lýsti sig mótfallinn því að setja í vefkosningu já–nei-spurningu um það hvort félagið ætti að taka á móti styrkjum frá lögaðilum. Hann taldi það víst að niðurstaðan yrði „nei“ þar sem félagsmenn myndu líta á málið sem hreinleikapróf. Á móti lagði hann til að spurt væri frekar um upphæðir á spönninni 0 kr. (enga styrki frá lögaðilum) að 550.000 kr. (núverandi hámark samkvæmt landslögum). Albert sagði það mögulegt ef notað yrði sama viðmótið og þegar frambjóðendur eru í vefkosningu. Þannig væri hægt að raða upphæðum (0, 50.000, 100.000, 150.000 o.s.frv.) í listakosningu.

Guðjón lýsti sig mótfallinn því að setja í vefkosningu opna spurningu um það hvort leyfa skildi lántökur hjá félaginu almennt. Hann taldi það betra að bíða og sjá hver þörfin yrði síðar. Fundarmenn sammæltust um að taka málið fyrir á öðrum félagsfundi.

### Atkvæðagreiðsla um að setja viðfangsefni 3. liðs í vefkosningu

Atkvæðagreiðsla um það hvort setja eigi í vefkosningu (listakosningu) spurningu þess efnis hvaða hámarksupphæð styrkja, á ársgrundvelli fyrir hvern styrktaraðila, félagsmenn telji að Píratar eigi að leyfa sér að taka við frá lögaðilum, hvort sem um er að ræða fjármuni eða jafnvirði í þjónustu/vörum. Einnig að það komi í hlut Valborgar mun móta spurninguna frekar og vera í samskiptum við framkvæmdastjóra.

Já: Albert, Gísli, Guðjón, Stefán, Valborg (5)  
Nei: [enginn] (0)