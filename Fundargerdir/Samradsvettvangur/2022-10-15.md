# Samráðsfundur

15\. október 2022 9:00–17:00  
Canopy by Hilton Reykjavik City Centre, Smiðjustígur 4, 101 Reykjavík  
Fundarstjóri: Atli Stefán Yngvason  
Fundarritari: Stefán Örvar Sigmundsson

## Mæting

Atli Stefán Yngvason, Björn Þór Jóhannesson, Derek Terell Allen, Dóra Björt Guðjónsdóttir, Elsa Kristjánsdóttir, Gamithra Marga, Indriði Ingi Stefánsson, Kjartan Sveinn Guðmundsson, Phoenix Jessica, Róbert Ingi Douglas, Rúnar Björn Herrera Þorkelsson, Stefán Örvar Sigmundsson, Sævar Ólafsson, Tinna Helgadóttir og Valborg Sturludóttir.

## Dagskrá

* 9:00 – Morgunkaffi og hygge
* 9:30 – Kynnumst, ræðum væntingar fyrir daginn og styrkjum hópinn – Dóra
* 10:30 – Erindi: Hlutverk og skyldur yfirstjórnar – Elsa
* 11:30 – Vinnustofa: Hlutverk og skyldur – Elsa
* 13:00 – Hádegismatur
* 13:30 – Vinnustofa: Stefnumótun yfirstjórnar og verkefnastjórnun – Atli
* 16:30 – Samantekt á deginum og umræður
* 17:00 – Lok vinnustofu

## Framvinda

### Erindi: Hlutverk og skyldur yfirstjórnar – Elsa

Elsa flutti erindi um hlutverk og skyldur yfirstjórnar. Fundarmenn ræddu mikilvægi þess að endurskipuleggja úrskurðarnefnd. Þeir voru sammála um að það væri mikill vandi með eðli nefndarinnar. Til umræðu koma að taka ákvæði um hana úr lögum Pírata. Ingi lagði áherslu á að Píratar þurfi að gefa sér meiri tíma til að undirbúa stefnuskrána fyrir kosninguna en síðast. Hann sagði að verkið hafi tekist vel en að það hafi þó tekið verulega á. Elsa sagði að það væri of mikil starfsmannavelta hjá félaginu og að fólk endist ekki nægilega lengi. Hún sagði að starfsfólkið þurfi að fá það á tilfinninguna að hlustað sé á það.

### Vinnustofa: Hlutverk og skyldur – Elsa

Elsa stýrði vinnustofu um hlutverk og skyldur. Fundarmenn horfðu á Ted-fyrirlesturinn *Why good leaders make you feel safe* eftir Simon Sinek. Fundarmenn ræddu um hvað það fæli í sér að vera leiðtogi.

### Vinnustofa: Stefnumótun yfirstjórnar og verkefnastjórnun – Atli

Fundarmenn tóku þátt í SVÓT-greiningu á félaginu sem yfirstjórn mun síðan nota til að innleiða viðeigandi breytingar og umbætur á innra starfi þess.