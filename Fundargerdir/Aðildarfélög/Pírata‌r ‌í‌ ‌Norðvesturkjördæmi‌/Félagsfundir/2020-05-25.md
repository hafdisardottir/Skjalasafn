### Undirbúningur vegna aðalfunda í NV-kjördæmi

Mánudagur 25. maí kl 18:00

Mætt: Elsa, Alenu, Pétur Óli, Fanndís, Jóhann Þröstur

*Elsa ritar fundargerð eftir fund. 

Umræður um stöðuna á félögunum Píratar á Vesturlandi og Píratar á Vestfjörðum. Allt stjórnarfólk sem er skráð er í ábyrgð fyrir félögin er ýmist hætt í Pírötum eða hætt virkni, formaður framkvæmdaráðs er skráður raunverulegur eigandi til bráðabirgða. Elsa er með bankayfirlit frá Pírötum í Borgarbyggð (sennilega rekið á kennitölu Pírata á Vesturlandi þar sem Borgarbyggð er ekki með neina kennitölu).

**Helstu sjónarmið sem komu fram:**
* Einhverjir félagsmenn hafa lýst áhuga á að halda aðildarfélögunum en hafa "dummy" stjórn milli sveitarstjórnarkosninga. Aðrir lýsa áhyggjum af ábyrgðarkeðjunni í slíkum tilfellum. 
* Mikilvægt að passa upp á pólitískt sjálfstæði innan sveitarfélaga > svæðin eru ólík og hafa ólíkar þarfir og því mikilvægt að Píratar á hverju svæði hafi eigin rödd í svæðisbundnum málefnum.
* Samhljómur um vilja til að halda áfram að halda úti rafrænum vettvöngum aðilarfélaganna þó rekstrarforminu verði breytt 
* Einnig mikilvægt að ábyrgð sé skýr m.t.t. réttinda og skyldna gagnvart hinu opinbera > frumvarp er í vinnslu sem kemur til með að skýra betur ábyrgðarkeðjur í stjórnmálahreyfingum, en ekkert er orðið skýrt í þeim efnum ennþá.
* Rekstur kennitölu getur verið flókið og leiðinlegt viðfangsefni sem ekki öll hafa áhuga á, færri kennitölur = minna sjórnsýslubákn = meiri orka í alvöru stjórnmál    
* Félagsdeildir gætu uppfyllt kröfu um pólitískt sjálfstæði með minna umstangi, hægt væri að stofna bankareikninga undir kennitölu PíNK til að halda fjármálum aðskildum (hægt að aðgangsstýra niður á reikning í heimabanka).   
* Lög PíNK gera ekki ráð fyrir félagsdeildum, fordæmi eru fyrir þessu skipulagi hjá Pírötum á Vesturandi (Píratar í Borgarbyggð voru t.d. félagsdeild án kennitölu) = því þarf að gera lagabreytingu ef þessi leið yrði valin.

**Tillaga:** Boða skal aðalfundi í báðum félögum, með það fyrir augum að slíta þeim. *Samþykkt einróma.*

**Tillaga:** Elsa sendir póst á stjórn PíNK og óskar eftir þeirra aðkomu að lagabreytingum PíNK svo hægt verði að stofna pólitískt sjálfstæðar félagsdeildir, (svipað og var hjá Pírötum á Vesturlandi). *Samþykkt einróma.*

Fundi slitið kl 19:12

**Úr lögum Pírata á Vesturlandi > hugsanleg fyrirmynd að lagabreytingu.**

51. gr. Heimilt er að stofna svæðisbundnar félagsdeildir innan Pírata á vesturlandi. Félagsdeild skal stofnuð með einfaldri atkvæðagreiðslu meðal þeirra sem ættu kost á aðild að deildinni. Slík atkvæðagreiðsla skal fara fram óski minnst tveir félagsmenn þess skriflega við stjórn. Skrifi helmingur væntanlegra deildarmeðlima eða fleiri undir slíka beiðni skal óþarft að láta atkvæðagreiðslu fara fram.
Félagsdeild getur haft eingöngu eyðibyggð sem starfssvæði sitt. Til slíkra félagsdeilda geta talist landeigendur í eyðibyggð og aðrir sem verulegra hagsmuna hafa að gæta af ráðstöfunum sveitarfélagsins í eyðibyggð.
52. gr. Félagsdeild hefur sjálfstæða stefnumótun. Stefna félagsdeildar í málefnum starfssvæðis síns skal bindandi fyrir sveitarstjórnarmenn Pírata.
53. gr.Fyrir hverri félagsdeild skal fara kjörinn ábyrgðarmaður. Ábyrgðarmaður skal kjörinn innan félagsdeildar með Schulze-aðferð.
54. gr. Nái félagsdeild yfir sveitarfélag í heild skal hún alfarið bera ábyrgð á þátttöku Pírata í sveitarstjórnarkosningum. Séu fleiri en ein félagsdeild í sveitarfélagi skal starfa sveitarfélagsnefnd. Í sveitarfélagsnefnd eiga sæti jafn margir fulltrúar frá hverri félagsdeild sem starfar innan sveitarfélagsins. Sveitarfélagsnefnd ber ábyrgð á þátttöku Pírata í sveitarstjórnarkosningum. Sveitarfélagsnefnd mótar einnig stefnu Pírata í málum sem vegna stjórnskipunar er óhjákvæmilega sameiginleg innan sveitarfélagsins. Félagsdeild eyðibyggðar hefur ekki atkvæðarétt í málefnum byggðra svæða.
55. gr. Að öðru leyti ákvarðar félagsdeild eigin lög. Félagsdeild er heimilt að halda aðskilda sjóði. Félagsdeild er heimilt að fela sérstöku félagi starfsemi sína. Slíkt félag skal teljast aðildarfélag Pírata á vesturlandi. Félagsdeild skal lögð niður samþykki þrír fjórðu hlutar þátttakenda í kosningu meðal meðlima félagsdeildarinnar ályktun þess efnis.