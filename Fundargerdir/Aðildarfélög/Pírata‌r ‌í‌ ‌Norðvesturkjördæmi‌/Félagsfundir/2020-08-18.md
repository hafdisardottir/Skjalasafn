## Félagsfundur um lagabreytingar PíNK

18.8.2020

Fundaritari: Pétur Óli Þorvaldsson

Mætt: Pétur Óli Þorvaldsson, Sunna Einarsdóttir, Aðalheiður Alenu Jóhannsdtt, Jóhann Hjörtur Stefánsson Bruhn
 

**Úr lögum Pírata á Vesturlandi > hugsanleg fyrirmynd að lagabreytingu.**

*x. gr. Heimilt er að stofna svæðisbundnar félagsdeildir innan Pírata á vesturlandi. Félagsdeild skal stofnuð með einfaldri atkvæðagreiðslu meðal þeirra sem ættu kost á aðild að deildinni. Slík atkvæðagreiðsla skal fara fram óski minnst tveir félagsmenn þess skriflega við stjórn. Skrifi helmingur væntanlegra deildarmeðlima eða fleiri undir slíka beiðni skal óþarft að láta atkvæðagreiðslu fara fram. Félagsdeild getur haft eingöngu eyðibyggð sem starfssvæði sitt. Til slíkra félagsdeilda geta talist landeigendur í eyðibyggð og aðrir sem verulegra hagsmuna hafa að gæta af ráðstöfunum sveitarfélagsins í eyðibyggð.*

*x. gr. Félagsdeild hefur sjálfstæða stefnumótun. Stefna félagsdeildar í málefnum starfssvæðis síns skal bindandi fyrir sveitarstjórnarmenn Pírata.*

*x. gr.Fyrir hverri félagsdeild skal fara kjörinn ábyrgðarmaður. Ábyrgðarmaður skal kjörinn innan félagsdeildar með Schulze-aðferð.*

*x. gr. Nái félagsdeild yfir sveitarfélag í heild skal hún alfarið bera ábyrgð á þátttöku Pírata í sveitarstjórnarkosningum. Séu fleiri en ein félagsdeild í sveitarfélagi skal starfa sveitarfélagsnefnd. Í sveitarfélagsnefnd eiga sæti jafn margir fulltrúar frá hverri félagsdeild sem starfar innan sveitarfélagsins. Sveitarfélagsnefnd ber ábyrgð á þátttöku Pírata í sveitarstjórnarkosningum. Sveitarfélagsnefnd mótar einnig stefnu Pírata í málum sem vegna stjórnskipunar er óhjákvæmilega sameiginleg innan sveitarfélagsins. Félagsdeild eyðibyggðar hefur ekki atkvæðarétt í málefnum byggðra svæða.*

*x. gr. Að öðru leyti ákvarðar félagsdeild eigin lög. Félagsdeild er heimilt að halda aðskilda sjóði. Félagsdeild er heimilt að fela sérstöku félagi starfsemi sína. Slíkt félag skal teljast aðildarfélag Pírata á vesturlandi. Félagsdeild skal lögð niður samþykki þrír fjórðu hlutar þátttakenda í kosningu meðal meðlima félagsdeildarinnar ályktun þess efnis.*

Umræður fram og til baka um orðalag og markmið lagana.

### Loka tillaga

**3. Aðild að félaginu, aðildarfélög og félagsdeildir**

***3.2.  Aðild að félaginu***

3.1.1. Aðild að félaginu eiga svæðisbundin aðildarfélög Pírata í Norðvesturkjördæmis einnig getur stjórn samþykkt aðildarfélög sem ekki eru svæðisbundin.

3.1.2. Hver sem er 16 ára á árinu eða eldri og hefur lögheimili eða fasta búsetu á starfssvæði félagsins getur fengið fulla aðild að félaginu. Stjórn félagsins er einnig heimilt að samþykkja aðild einstaklinga á grundvelli annarra tengsla við svæðið.

***3.2. Stofnun félagsdeilda***

3.2.1. Heimilt er að stofna svæðisbundnar félagsdeildir innan Pírata Í Norðvesturkjördæmi. Félagsdeild skal stofnuð ef tveir félagsmenn óski þess skriflega við stjórn Pírata í Norðvesturkjördæmi (Pínk). 

3.2.2. Félagsdeild hefur sjálfstæða stefnumótun. Stefna má ekki ganga gegn grunnstefnu Pírata eða lögum PíNK

3.2.3. Fyrir hverri félagsdeild skal fara kjörinn ábyrgðarmanneskja. Ábyrgðarmanneskja skal kjörinn innan félagsdeildar til eins árs. Ef ábyrgðarmanneskjan er óvirk eða óínáanleg innan 4 vikna þá þarf að finna staðgengil.

3.2.4. Félagsdeild sjá sjálfir um sveitarstjórnarkostningar innan síns sveitarfélags, nema óskað sé sérstaklega um aðstoð frá Pirötum í Norðvestukjördæmi eða móðurfélagi Pírata. 

3.2.5. Að öðru leyti ákvarðar félagsdeild eigin lög. Félagsdeild er heimilt að halda aðskilda sjóði, einnig getur félagið fengið aðgengi að sérstökum reikning innan banka Pírata í Norðvesturkjördæmi, sem félagið þyrfti að standa í skilum við gjaldkera Pínk. 
 
3.2.6. Félagsdeild skal lögð niður ef ekki fæst svar um virkni í meiri en tólf vikur, eða þrír fjóðru félagmanna kjósi um það. 

3.2.6. Allar félagsdeildir geta orðið aðildarfélög óháð aðkomu Pínk.
 

*Tillaga samþykkt með öllum atkvæðum.*

Ritari fundar fær það hlutverk að koma tillögunni í kosningakerfi Pírata

Fundi lokið.