## Aðalfundir óvirkra aðildarfélaga Pírata í Suðvesturkjördæmi

Laugardaginn 20. júní kl 13:00

https://fundir.piratar.is/P%C3%ADSuV

Fundur settur kl. 13:11

Mætt: Elsa Kristjánsdóttir, Lárus Vilhjálmsson

Fundarstjórn og ritun: Elsa Kristjánsdóttir

### Dagskrá

#### Aðalfundur Pírata í Hafnarfirði

1. Kosning fundarstjóra og fundarritara

Fundarstjórn og ritun: Elsa Kristjánsdóttir

2. Skýrsla stjórnar lögð fram

Munnleg skýrsla framkvæmdastjóra í stað stjórnar. Félagið Píratar í Hafnarfirði var stofnað árið 2014 og starfaði fram yfir sveitarstjórnarkosningarnar 2018. Eftir það fór starfið að lognast útaf en í síðastu stjórn sátu Elín Ýr Arnar Hafdísardóttir, Unnar Örn Ólafsson, Hallur Guðmundsson og Eysteinn Jónsson. Ekki hefur verið haldinn aðalfundur í félaginu síðan árið 2017, þó stjórn hafi verið í rafrænum samskiptum um ýmis mál sem hafa komið upp í stjórnmálum í Hafnarfirði. Það má því ætla að nægur að nægur áhugi sé á starfinu til að stofna félagsdeild undir Pírötum í Suðvesturkjördæmi.

3. Reikningar lagðir fram til samþykktar

Félagið hefur verið í dvala síðan eftir sveitarstjórnarkosningar 2018, engar færslur hafa verið á reikningum félagsins síðan um mitt ár 2018 (fyrir utan vexti og skatta) svo ekki er þörf á að leggja fram ársreikning. Framkvæmdastjóri leggur fram hreyfingarlista yfir 10 síðustu færslur ásamt stöðutilkynningu úr heimabanka. Staðan á reikningum er 240.866 kr. sem renna til Pírata skv. lögum Pírata í Hafnarfirði, fjármunirnir verða eyrnamerktir Pírötum í Hafnarfirði (félagsdeild) eða Pírötum í Suðvesturkjördæmi.

4. Tillaga um að félagið skuli lagt niður og breytt í félagsdeild innan Pírata í Suðvesturkjördæmi

Samþykkt einróma.

#### Aðalfundur Pírata í Mosfellsbæ

1. Kosning fundarstjóra og fundarritara

Fundarstjórn og ritun: Elsa Kristjánsdóttir

2. Skýrsla stjórnar lögð fram

Munnleg skýrsla framkvæmdastjóra í stað stjórnar. Félagið Píratar í Mosfellsbæ var stofnað í mars 2018. Í stjórn voru kjörin Sigrún Guðmundsdóttir, Kristján Ingi Jónsson og Einar Bogi Sigurðsson. Félagið tók þátt í sameiginlegu framboði með Íbúahreyfingunni í Mosfellsbæ en lítil virkni var í félaginu eftir kosningarnar. Árið 2019 féll einn að þremur stjórnarmönnum frá og annar veiktist alvarlega. Sigrún Guðmundsdóttir formaður félagsins sat þá ein eftir í stjórn félagsins. Sigrún hefur aðstoðað framkvæmdastjóra við að ganga frá lausum endum í félaginu. Ekki er talin ástæða til að framlengja starfi félagsins en áhugi er fyrir því að stofna félagsdeild undir kjördæmafélaginu Píratar í Suðvesturkjördæmi þegar fram í sækir.

3. Reikningar lagðir fram til samþykktar

Bókhald félagsins glataðist við fráfall/veikindi gjaldkera en framkvæmdastjóri fékk sendan hreyfingalista úr heimabanka félagsins. Framkvæmdastjóri fer yfir færslur áranna 2018 og 2019 (8. færslur), staða reikningsins er 178.627 kr. og rennur það fé til landsfélags Pírata við slit, en verður eyrnamerkt Pírötum í Mosfellsbæ eða Pírötum í Suðvesturkjördæmi..

4. Tillaga um að félagið skuli lagt niður og breytt í félagsdeild innan Pírata í Suðvesturkjördæmi

Samþykkt einróma.

#### Aðalfundur Pírata á Seltjarnarnesi

1. Kosning fundarstjóra og fundarritara

Fundarstjórn og ritun: Elsa Kristjánsdóttir

2. Skýrsla stjórnar lögð fram

Félagið hefur ekki starfað í mörg ár en síðustu skráðu stjórnarmenn voru Sara Oskarsson, Grímur Friðgeirsson, Maren Finnsdóttir og Ragnar Jónsson. Félagið hefur ekki haft kennitölu og þ.a.l. hefur það ekki haft sjálfstæðar fjárreiður. Félagið hefur þó þing í kosningakerfi Pírata og eigin póstlista, sem verður eytt eftir slit.

3. Reikningar lagðir fram til samþykktar

Engir reikningar.

4. Tillaga um að félagið skuli lagt niður og breytt í félagsdeild innan Pírata í Suðvesturkjördæmi

Samþykkt einróma.

*Fundi slitið kl 13:28*

### Fundarboð

Sent á félagatöl allra aðildarfélaga innan Suðvesturkjördæmis þann 27. maí

Boðað er til aðalfundar Pírata í Hafnarfirði, Pírata í Mosfellsbæ og Pírata á Seltjarnarnesi,  laugardaginn 20. Júní kl 13:00-15:00 – þar sem eina málið sem boðað er til er slit félagsins.

Vegna Covid-19 verður fundurinn eingöngu haldinn í fjarfundi á > <https://fundir.piratar.is/PíSuV>

Fundurinn er blandaður fundur þar sem fyrst verður haldinn aðalfundur Pírata í Hafnarfirði, næst aðalfundur Pírata í Mosfellsbæ og loks aðalfundur Pírata á Seltjarnarnesi.

Sé nægur áhugi getur aðalfundur skipað ábyrgðaraðila fyrir stofnun félagsdeildar sem heldur utan um ferlið fyrir sitt starfssvæði (sveitarfélag). Ef ekki verður skv. nýjum lögum PíSuV hægt að stofna slíkar félagsdeildir síðar.

Verði tillaga um slit ekki samþykkt verður fundinum frestað og önnur venjuleg aðalfundarstörf tekin fyrir á framhaldsfundi.

Áburgðaraðili fundanna er Elsa Kristjánsdóttir, framkvæmdastjóri Pírata. Fyrirspurnir sendist á [framkvaemdastjori@piratar.is](mailto:framkvaemdastjori@piratar.is)

### Dagskrá

**Aðalfundur Pírata í Hafnarfirði**

1\. Kosning fundarstjóra og fundarritara

2\. Skýrsla stjórnar lögð fram

3\. Reikningar lagðir fram til samþykktar

4\. Tillaga um að félagið skuli lagt niður og breytt í félagsdeild innan Pírata í Suðvesturkjördæmi

**Aðalfundur Pírata í Mosfellsbæ**

1\. Kosning fundarstjóra og fundarritara

2\. Skýrsla stjórnar lögð fram

3\. Reikningar lagðir fram til samþykktar

4\. Tillaga um að félagið skuli lagt niður og breytt í félagsdeild innan Pírata í Suðvesturkjördæmi

**Aðalfundur Pírata á Seltjarnarnesi**

1\. Kosning fundarstjóra og fundarritara

2\. Skýrsla stjórnar lögð fram

3\. Reikningar lagðir fram til samþykktar

4\. Tillaga um að félagið skuli lagt niður og breytt í félagsdeild innan Pírata í Suðvesturkjördæmi