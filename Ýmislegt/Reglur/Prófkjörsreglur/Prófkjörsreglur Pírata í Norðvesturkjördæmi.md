***Fyrirspurnir og tillögur varðandi prófkjörsreglur sendist á pink@piratar.is***

**Tilkynning um prófkjör:**

Prófkjör Pírata í Norðvesturkjördæmi mun fara fram dagana 1. til 15. mars 2021 og mun fara fram á rafrænu kosningakerfi Pírata, x.piratar.is.

**Reglur um prófkjör Pírata fyrir alþingiskosningar 2021 og skyldur frambjóðenda í prófkjöri Pírata í Norðvesturkjördæmi.**

* Frambjóðandi skal vera skráður í Pírata.
* Frambjóðandi skal tilkynna framboð með tölvupósti til kjördæmaráðs á kosning.pink@piratar.is.
* Frambjóðandi skráir sig einnig í prófkjörið á viðeigandi undirþingi í kosningakerfi Pírata á x.piratar.is.
* Kosning hefst mánudaginn 1. mars 2021 kl. 14:00 og lýkur klukkan mánudaginn 15. mars 2021 kl. 14:00.
* Hafi 100 eða fleiri atkvæði verið greidd mánudaginn 15. mars 2021 kl. 14:00 telst prófkjöri lokið. Annars verður prófkjörið framlengt til mánudagsins 22. mars kl. 14:00 og öllum félagsmönnum Pírata boðið að greiða atkvæði.
* Öllum skráningum skal lokið fyrir kl 14:00 mánudaginn 1. mars 2021. Frambjóðendur þurfa að framkvæma þessar skráningar í tæka tíð svo framboðið teljist löglegt.

**Siðareglur framboðsins**

* Frambjóðendur í prófkjöri sýna öðrum frambjóðendum kurteisi og virðingu og koma fram af háttvísi, bæði í ræðu og riti.
* Frambjóðendur gera kosninganefnd grein fyrir öllum þeim hagsmunum sem gætu skipt máli við framboðið.
* Frambjóðendur skulu upplýsa kosningnefnd um atvik eða aðstæður sínar sem gætu haft áhrif á framboð PíNK í opinberri umræðu, og starfa með þeim að lausn mála þegar við á.

**Með framboðsskráningu samþykkir frambjóðandi að hann hafi kynnt sér eftirfarandi kvaðir sem fylgi framboðinu og samþykki þær**

1. Frambjóðandi skal tilgreina í hvaða kjördæmi hann gefur kost á sér í titli og setja eftirfarandi upplýsingar á kynningarsíðu sína í kosningakerfinu (skv. landslögum til framboðs til Alþingis):

* Nafn frambjóðanda
* Kennitala
* Staða eða starfsheiti
* Heimili

2. Frambjóðandi þarf að koma sömu upplýsingum til kosningarnefndar, ásamt símanúmeri og netfangi þar sem hægt sé að ná sambandi við hann í undirbúningi prófkjörs eða kosninga, en þær upplýsingar fara ekki með í opinbera kynningu. Póstfang kjördæmaráðs er kosning.pink@piratar.is.
3. Frambjóðandi samþykkir með undirskrift endanlegt sæti á lista og gefur hann einnig samþykki fyrir umboðsmönnum listans. Þetta skal gert eigi síður en 4 dögum áður en frestur til að skila listanum rennur út, ellegar er heimilt að fella hann af lista.
4. Með yfirlýsingu um framboð í prófkjöri í kosningakerfi Pírata telst frambjóðandi lýsa því yfir að hann hafi kjörgengi í Alþingiskosningum á Íslandi.
5. Framboðslistum verður raðað samkvæmt úrslitum forgangskosningar með Schulze-aðferð eftir kosningu í kosningakerfi Pírata.
6. Frambjóðandi hefur rétt, allt fram að þeim tíma sem framboðslisti er lagður fram til kjörstjórnar að óska eftir því skriflega til kosninganefndar að hann sjálfur verði felldur út af listanum. Þeir frambjóðendur sem eru neðar á framboðslistanum, ef einhverjir, skulu færðir upp eftir sem því nemur.
7. Allir félagsmenn sem skráðir hafa verið í Pírata í 30 daga eða lengur munu hafa kosningarétt í prófkjöri Pírata í Norðvesturkjördæmi; kosningaréttur uppfærist sjálfvirkt í kerfinu. Dæmi: Hafi kjósandi skráð sig 30. janúar getur hán kosið við upphaf kosninga. Hafi kjósandi hins vegar skráð sig 10. febrúar getur hán ekki kosið fyrr en 12. mars.
8. Lámarksfjöldi atkvæða í prófkjöri skulu vera í það minnsta kosti 100 atkvæði til að kosning um framboðslista teljist gild. Ef atkvæði eru undir lámarki þá framlengist prófkjörið sjálfkrafa um viku og opnast atkvæðisréttur til allra Pírata sem atkvæðisrétt hafa.

**Vinsamleg tilmæli til frambjóðenda í prófkjöri**

1. Frambjóðendur eru eindregið hvattir til að bjóða sig ekki fram nema þeir hafi fullan hug á að taka sæti á lista, jafnvel neðar en þeir hefðu óskað sér, sökum þeirrar vinnu og óvissu sem það getur skapað að hafna sæti. Jafnframt er þeim tilmælum eindregið beint til frambjóðenda að lækka sig frekar en segja sig af lista, geti þeir ekki hugsað sér að vera í því sæti sem þeim býðst.
2. Frambjóðendur eru hvattir til að svara eftirfarandi spurningum og birta svörin á framboðs síðunni sinni á x.piratar.is:

* *Ef þú nærð kjöri til alþingis og seinna kæmi til ágreinings og aðstæðna þar sem þú segðir þig úr flokknum. Myndir þú segja af þér og víkja þingsætinu til varamanns eða starfa áfram sem óháður eða með öðrum flokkum?*
* *Vilt þú að tillögur stjórnlagaráðs verði lagðar til grundvallar frumvarpi að nýrri stjórnarskrá?*
* *Hvaða stefnumál, úr samþykktum stefnum Pírata og/eða stefnumál innan norðvestur kjördæmis, þykja þér mikilvægust fyrir komandi kjörtímabil?*
* *Hvað telur þú að þú hafir til brunns að bera sem geri þig að góðum kosti til að gegna þingmennsku fyrir Pírata?*
* *Með hvaða hætti telur þú líklegast að Píratar geti fengið sínum málum framgengt á þingi?*

3. Vegna þeirrar miklu vinnu sem felst í söfnun undirskrifta til staðfestingar lista fyrir kosningar er mælst til þess að frambjóðendur safni tíu til tuttugu undirskriftum sem merki um góðvilja frambjóðenda til framkvæmdaraðila framboðsins, sem munu starfa undir mikilli pressu. Þess er ekki krafist, en þetta eru mjög sterk tilmæli til allra frambjóðenda.
4. Einnig óskum við eftir að frambjóðendur leiti til fólks í sínu nær umhverfi til að skrá sig á sjálfboðalista pírata í norðvesturkjördæmi. Fólkið á þessum sjálfboðalista er bakbeinið í kosningarbaráttunni.

**Samfélagsmiðlar**

Skoðaðu okkur líkaðu við okkur til að nýjustu fréttir af okkur.

* Facebook <https://www.facebook.com/PiratarNVkjordaemi>
* [Twitter](https://twitter.com/PiratePartyIS)
* [YouTube](https://www.youtube.com/user/PiratepartyIceland)
* [Snapchat](https://www.snapchat.com/add/piratar-island)
* Instagram <https://www.instagram.com/pink.piratar/>

*Óskum ykkur góðs gengis\
Kosninganefnd Pírata í Norðvesturkjördæmi.*