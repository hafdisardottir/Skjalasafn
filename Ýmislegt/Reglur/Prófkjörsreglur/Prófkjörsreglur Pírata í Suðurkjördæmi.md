**Prófkjörsreglur Pírata í Suðurkjördæmi**

1. Skráning á prófkjörslista Pírata

Tímasetningar og reglur fyrir frambjóðendur:

1.  Allir einstaklingar sem skráðir eru í Pírata og kjörgengir til
    Alþingiskosninga samkvæmt landslögum geta boðið sig fram á prófkjörslista í
    Suðurkjördæmi.

2.  Frestur til skráningar í Pírata í Suðurkjördæmi, til að geta greitt atkvæði
    í prófkjöri rennur út 30 dögum fyrir lok prófkjörs.

3.  Við skráningu á prófkjörslista skal senda tilkynningu með nafni í tölvupósti
    til kjördæmisráðs (*kjorsud\@piratar.is*) og hinsvegar að birta sjálf
    upplýsingar um sig á x.piratar.is. Tölvupóstar verða notaðir til að hafa
    samband við frambjóðendur. Í samræmi við persónuverndarlög verður þessum
    tölvupóstum verður eytt þegar kjördæmisráð hefur lokið störfum.

4.  Opnað verður fyrir framboð fyrir prófkjör Pírata í Suðurkjördæmi á
    x.piratar.is, þann 9. janúar 2020 kl. 14:00.

5.  Lokað verður fyrir skráningar á prófkjörslista miðvikudaginn 3. mars 2021
    kl. 14:00.

6.  Til að skrá framboð í prófkjörinu þarf aðeins að fara á x.piratar.is eftir
    að opnað verður fyrir framboð og tilkynna um framboð í Suðurkjördæmi.

7.  Prófkjör getur farið fram ef nægilega mörg gild framboð hafa borist til að
    manna efstu fimm sæti listans.

Frambjóðendur eru hvattir til að vanda skráningu sína á x.piratar.is og skrá þar
til dæmis upplýsingar um nafn, kennitölu, starf/stöðu, mynd af sér, einnig
yfirlýsingu um samþykkt á siðareglum Suðurkjördæmis (sjá hér neðar), auk
málefna- og persónulýsingar sem getur verið 50-100 orð og svara þar meðal annars
eftirfarandi spurningum:

1.  Hefur þú áhuga á að setja grunnstefnu Pírata og stefnumál byggð á henni í
    forgang?

2.  Vilt þú að tillögur stjórnlagaráðs verði lagðar til grundvallar frumvarpi að
    nýrri stjórnarskrá?

3.  Hvaða stefnumál, úr samþykktum stefnum Pírata, þykja þér mikilvægust fyrir
    Suðurkjördæmi ?

4.  Hvað telur þú að þú hafir til brunns að bera sem geri þig að góðum kosti til
    að gegna þingmennsku fyrir Pírata?

5.  Ef þú nærð kjöri til alþingis og seinna kæmi til ágreinings og aðstæðna þar
    sem þú segðir þig úr flokknum. Myndir þú segja af þér og víkja þingsætinu
    til varamanns eða starfa áfram sem óháður eða með öðrum flokkum?

6.  Hvaða hagsmunir telur þú að þurfi að nefna fyrirfram sem geta haft áhrif á
    kjörgengi þitt?

7.  Með hvaða hætti telur þú líklegast að Píratar geti fengið sínum málum
    framgengt á þingi?

~~*Vegna þeirrar miklu vinnu sem felst í söfnun undirskrifta til staðfestingar
lista eftir að prófkjöri lýkur er mælst til þess við frambjóðendur í prófkjöri
Pírata í Suðurkjördæmi að þeir safni að minnsta kosti tíu til tuttugu
undirskriftum meðmælenda sem merki um góðvilja frambjóðenda til framkvæmdaraðila
framboðsins, sem munu starfa undir mikilli pressu með svo stuttan fyrirvara að
kosningum. Þess er ekki krafist, en þetta eru mjög sterk tilmæli til allra
frambjóðenda.*~~ \*



2. Atkvæðagreiðsla í prófkjöri Pírata:

Tímasetningar og reglur fyrir kjósendur:

1.  Atkvæðagreiðsla stendur yfir í vefkosningakerfi Pírata í 10 daga frá
    miðvikudegi 3. mars kl. 14:00 til laugardagsins 13. mars 2021 kl. 14:00.

2.  Allir sem skráðir hafa verið í Pírata í Suðurkjördæmi í 28 daga geta greitt
    atkvæði í prófkjöri Pírata í Suðurkjördæmi fyrir alþingiskosningar 2021.*

3.  Atkvæðagreiðsla í prófkjörum fer fram í vefkosningakerfi Pírata
    x.piratar.is, þar sem fram koma skráningarupplýsingar þeirra sem skráð sig
    hafa á prófkjörslista.

4.  Breyta má eigin atkvæði eins oft og hver vill í vefkosningakerfinu þar til
    atkvæðagreiðslu lýkur.

5.  Atkvæðagreiðslu lýkur laugardaginn 13. mars 2021 kl. 14:00.  
      
    

3. Niðurstöður prófkjörs Pírata:

Reglur kjördæmisráðs Suðurkjördæmis um úrvinnslu prófkjörs:

1.  Atkvæðatalning í vefkosningakerfinu fylgir Shultze talningarðaferð í samræmi
    við lög Pírata.

2.  Niðurstöður atkvæðagreiðslu birtast sjálfvirkt á x.piratar.is nokkrum
    mínútum eftir að tíma atkvæðagreiðslu er lokið. Ef endurtalnigar verður þörf
    verður slíkt gert gagnsætt.

3.  Óskir frambjóðenda um tilfærslur neðar á lista eða afskráningu af lista
    eftir niðurstöðu prófkjörs skulu berast í tölvupósti til kjördæmisráðs
    Suðurkjördæmis eða annars aðila skv. ákvörðun stjórnar Pírata í
    Suðurkjördæmi, eða á kjorsud\@piratar.is innan við 8 tímum eftir að
    vefatkvæðagreiðslu er lokið. Að þeim tíma liðnum telst framkvæmdaraðili
    prófkjörs hafa fullt umboð til að hefja vinnu við að staðfesta uppröðun
    lista með samþykki þeirra sem á honum eru í hverju sæti fyrir sig.

4.  Endanlegar niðurstöður atkvæðagreiðslu með tilliti til einstaklingsbundinna
    óska frambjóðenda um færslur í neðri sæti eða brotthvarf af lista verða
    birtar á vefsíðu Pírata, www.piratar.is, síðasta lagi 24 klukkustundum eftir
    að vefatkvæðagreiðslu er lokið.

5.  Kjördæmisráð Pírata í Suðurkjördæmi eða annar aðili skv. ákvörðun stjórnar
    Pírata í Suðurkjördæmi, í samráði við stjórn Pírata í Suðurkjördæmi sér til
    þess að lokið verði við gerð framboðslista til Alþingiskosninga í samræmi
    við niðurstöður prófkjörsins og fylla í neðri sæti listans.

6.  Tölfræði um atkvæði verður gerð opinber fyrir Pírata í Suðurkjördæmi
    fljótlega eftir að prófkjörum líkur, þó í samræmi við úrskurði
    persónuverndar.

7.  Athugasemdir og umkvartanir vegna prófkjörs aðrar en einstaklingsbundnar
    óskir frambjóðenda um breytingu stöðu sinni á framboðslista má senda til
    kjördæmisráðs Pírata fyrir Suðurkjördæmi (*kjorsud\@piratar.is*) eða
    úrskurðarnefndar Pírata ef við á, í samræmi við lög Pírata.

*Reglurnar eru byggðar á niðurstöðum úr skýrslu Þórlaugar Ágústsdóttir “Lærdómur
af prófkjörum Pírata 2016”, Upplýsingahanbók Framkvæmdaráðs Pírata 2016-2017 og
lokaskýrslu framkvæmdastjóra Pírata um Alþingiskosningar 2016.*

4. Siðareglur v. prófkjörs Pírata í Suðurkjördæmi 2021

Þeir píratar sem bjóða sig fram á lista til prófkjörs í Suðurkjördæmi samþykkja
eftirfarandi:

1.  Að sýna öðrum frambjóðendum kurteisi og virðingu og koma fram af háttvísi.

2.  Að vera sannsöglir, málefnalegir, koma heiðarlega fram og vera öðrum
    fyrirmynd.

3.  Að sýna einlægan áhuga á hag og hug annarra, hafa vilja til að sinna öðrum,
    sinna sjálfsþekkingu og auðmýkt.

4.  Að fara ekki niðrandi orðum um meðframbjóðendur, hvort sem er í ræðu eða
    riti. Þetta þarf að skoða með tilliti til réttmætrar gagnrýni sem gæti verið
    skotin niður með óhóflegri ritskoðun.

5.  Að hygla sér ekki umfram aðra frambjóðendur með því að greiða fyrir
    auglýsingar eða fyrir birtingu greina, blogg eða innlegg í öllum hugsanlegum
    miðlum.

6.  Að stunda ekki atkvæðasmölun í eigin þágu og bjóða ekki kjósendum efnisleg
    gæði eða greiða í skiptum fyrir atkvæði þeirra.

7.  Að halda engu óeðlilega leyndu hvað varðar fjármál eða persónulegar
    hagsmunatengingar (gott viðmið er hagsmunaskráning alþingismanna).

8.  Vinni frambjóðandi gegn ofangreindum siðareglum má búast við kæru til
    kjördæmisráðs Pírata fyrir Suðurkjördæmi eða Úrskurðanefndar Pírata.

Fyrir Alþingiskosningar 2021 fylgja Píratar í Suðurkjördæmi ofangreindum
prófkjörsreglum. Öllum athugasemdum, ágreiningi, fyrirspurnum eða
upplýsingabeiðnum félagsmanna vegna prófkjörsins skal beint til kjördæmisráðs
Pírata í Suðurkjördæmi: *kjorsud\@piratar.is*. Lagalegum ágreiningi skal vísa
til Úrskurðarnefndar Pírata eftir því sem við á.

\* *Eytt úr reglunum 25 janúar skv. ákvörðun kjördæmisráðs.*

\* **Skráningarmörkum kjósenda breytt úr 30 dögum í 28 daga skv. ákvörðun kjördæmisráðs.*
  

