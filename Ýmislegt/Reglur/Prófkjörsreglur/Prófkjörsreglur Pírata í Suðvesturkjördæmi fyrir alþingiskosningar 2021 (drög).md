***Fyrirspurnir og tillögur varðandi prófkjörsreglur sendist á sudvestur@piratar.is***

## Prófkjör Pírata í Suðvesturkjördæmi

*15 febrúar til 22. mars. *dagsetningar óstaðfestar*

*ATH: Þessi drög eru birt með fyrirvara um staðfestingu í vefkosningu Pírata í Suðurvesturkjördæmi.*

### Reglur um prófkjör Pírata í Suðvesturkjördæmi fyrir alþingiskosningar 2021 og skyldur frambjóðenda.
1. Frambjóðandi skal vera skráður í Pírata.
2. Frambjóðandi skal tilkynna framboð með tölvupósti til kjördæmaráðs Suðvestukjördæmis á profkjor2021sudvest@piratar.is .
3. Frambjóðandi skal skrá sig í prófkjörið á viðeigandi undirþingi í kosningakerfi Pírata á x.piratar.is.
4. Kosning hefst kl. 15:00 þann 1. mars 2021 og lýkur klukkan 15:00 15. mars.
5. Öllum skráningum skal lokið fyrir kl 15:00 15. febrúar. Frambjóðendur þurfa að framkvæma þessar skráningar í tæka tíð svo framboðið teljist löglegt.
6. 15\. febrúar - 1. mars fer fram kynning á frambjóðendum.

### Siðareglur framboðsins
1. Frambjóðendur í prófkjöri sýna öðrum frambjóðendum kurteisi og virðingu og koma fram af háttvísi, bæði í ræðu og riti.
2. Frambjóðendur gera grein fyrir öllum þeim hagsmunum sem gætu skipt máli við framboðið t.am. eignarhlut í félögum, stjórnarseta í félögum og þáttaka í hagsmunafélögum.
3. Tilkynna þarf kjördæmaráði eða kosningastjórn um atriði í sögu frambjóðanda sem gætu verið dregin fram í dagsljósið við framboð listans. Þar má nefna lögbrot og kærur.
4. Með framboðsskráningu samþykkir frambjóðandi að hann hafi kynnt sér eftirfarandi kvaðir sem fylgi framboðinu og samþykki þær
a. Frambjóðandi skal setja eftirfarandi upplýsingar á kynningarsíðu sína í kosningakerfinu (skv. landslögum til framboðs til Alþingis):
b. Nafn
c. Kennitala
d. Staða eða starfsheiti
e. Heimili

1. Frambjóðandi þarf að koma sömu upplýsingum til kjördæmaráðs, ásamt símanúmeri og netfangi þar sem hægt sé að ná sambandi við hann í undirbúningi prófkjörs og kosninga, en þær upplýsingar fara ekki með í opinbera kynningu. Póstfang kjördæmaráðs er profkjörSV2021@piratar.is
2. Frambjóðandi skal samþykkja með undirskrift sinni endanlegt sæti á lista og einnig samþykki fyrir umboðsmönnum listans. Þetta skal gert eigi síður en 10 dögum áður en frestur til að skila listanum rennur út, ellegar er heimilt að fella hann af lista.
3. Með yfirlýsingu um framboð í prófkjöri í kosningakerfi Pírata lýsir frambjóðandi lýsa því yfir að hann hafi kjörgengi í Alþingiskosningum á Íslandi.
4. Framboðslistum verður raðað samkvæmt úrslitum forgangskosningar með Schulze-aðferð eftir kosningu í kosningakerfi Pírata. Frambjóðendum er heimilt að víkja sæti og taka lægra sæti á lista en kjör hans segir til um, og færast þá aðrir frambjóðendur ofar á lista með einfaldri færslu. Hafni frambjóðandi sæti eða verði ófær um að taka því skal færa þá frambjóðendur sem eru fyrir neðan hann ofar á lista með einfaldri færslu.
5. Kosningarétt hafa allir félagsmenn sem skráðir hafa verið í Pírata í 30 daga eða lengur fyrir kosningadag. Dæmi: Þau sem skráðu sig í Pírata fyrir 15. febrúar hafa kosningarétt alla dagana

### Vinsamleg tilmæli til frambjóðenda í prófkjöri

1. Frambjóðendur eru eindregið hvattir til að bjóða sig ekki fram nema þeir hafi fullan hug á að taka sæti á lista, jafnvel neðar en þeir hefðu óskað sér, sökum þeirrar vinnu og óvissu sem það getur skapað að hafna sæti. Jafnframt er þeim tilmælum eindregið beint til frambjóðenda að lækka sig frekar en segja sig af lista, geti þeir ekki hugsað sér að vera í því sæti sem þeim býðst.
2. Frambjóðendur eru vinsamlegast beðnir um að eyða ekki meira en 100.000 kr í auglýsingar og kynningar á framboði sínu.

3. Frambjóðendur eru hvattir til að svara eftirfarandi spurningum og birta svörin á framboðs síðunni sinni á x.piratar.is:
a. Ef þú nærð kjöri til alþingis og seinna kæmi til ágreinings og aðstæðna þar sem þú segðir þig úr flokknum. Myndir þú segja af þér og víkja þingsætinu til varamanns eða starfa áfram sem óháður eða með öðrum flokkum?
b. Vilt þú að tillögur stjórnlagaráðs verði lagðar til grundvallar frumvarpi að nýrri stjórnarskrá?
c. Hvaða stefnumál, úr samþykktum stefnum Pírata, þykja þér mikilvægust fyrir komandi kjörtímabil?
d. Hvað gerir þig að frambærilegum kosti til að gegna þingmennsku fyrir Pírata?
e. Með hvaða hætti telur þú líklegast að Píratar geti fengið málum sínum framgengt á þingi?

4. Óskað er eftir því að hver frambjóðandi skili að lágmarki 10 meðmælum með framboðslistanum að prófkjörinu loknu. Þetta skal gert í samráði við kosningastjórn og framkvæmdastjóra en frekari upplýsingar um það verða gefnar að prófkjörinu loknu.