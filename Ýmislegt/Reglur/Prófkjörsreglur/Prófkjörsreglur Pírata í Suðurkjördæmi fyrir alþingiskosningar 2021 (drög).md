***Fyrirspurnir og tillögur varðandi prófkjörsreglur sendist á sudurkjordaemi@piratar.is***

## Prófkjörsreglur PÍSK 2021 DRÖG

*ATH: Þessi drög eru birt með fyrirvara um staðfestingu í vefkosningu Pírata í Suðurkjördæmi og hugsanlegri samsetningu kjördæmisráðs fyrir Suðurkjördæmi.*

### Reglur um prófkjörshald Pírata í Suðurkjördæmi

Fyrir Alþingiskosningar 2021 fylgja Píratar í Suðurkjördæmi eftirfarandi prófkjörsreglum. Öllum ágreiningi félagsmanna vegna prófkjörsins skal beint til kjördæmisráðs Pírata í Suðurkjördæmi, eða annarri ákvörðun stjórnar Pírata í Suðurkjördæmi um aðila sem sér um framkvæmd kosninganna. Lagalegum ágreiningi skal vísa til Úrskurðarnefndar Pírata eftir því sem við á. Öðrum aðstoðar- eða upplýsingabeiðnum vegna prófkjörsins skal beina til kjördæmisráðs eða stjórnar Pírata í Suðurkjördæmi sem leysa úr þeim eftir bestu getu.

#### Skráning á prófkjörslista Pírata:

- Allir einstaklingar sem skráðir eru í Pírata, lögheimili (kosningarétt) í Suðurkjördæmi og kjörgengir til Alþingiskosninga skv. landslögum geta boðið sig fram á prófkjörslista í Suðurkjördæmi.
- Frestur til skráningar í Pírata, til að geta greitt atkvæði í prófkjöri rennur út 30 dögum fyrir lok prófkjörs, sem sagt kl. (nákvæmur tími og dagsetning).
- Frestur til skráningar á prófkjörslista er til kl. nákvæmur tími og dagsetning..
- Við skráningu á prófkjörslista skal skila upplýsingum um nafn, kennitölu, starf/stöðu, mynd af viðkomandi, yfirlýsingu um samþykkt á siðareglum Suðurkjördæmis, auk málefna- og persónulýsingar sem getur verið 50-100 orð og verður birt á x.piratar.is.
- Skráning á prófkjörslista skal berast bæði á sudurkjordaemi@piratar.is og í vefkosningakerfið x.piratar.is (opnað verður fyrir skráningu viku áður en prófkjör hefst).
- Skráningar sem berast eftir kl. nákvæmur tími og dagsetning. falla niður ógildar.
- Prófkjör getur farið fram ef nægilega mörg gild framboð hafa borist til að manna efstu fimm sæti listans.

#### Atkvæðagreiðsla í prófkjöri Pírata:

- Atkvæðagreiðsla fer fram í vefkosningakerfi Pírata dagana nákvæm og dagsetning..
- Allir sem skráðir hafa verið í Pírata í 30 daga og hafa lögheimili í Suðurkjördæmi geta greitt atkvæði í vefkosningu prófkjörs Pírata í Suðurkjördæmi vegna alþingiskosninga.
- Atkvæðagreiðsla í prófkjörum fer fram í vefkosningakerfi Pírata x.piratar.is, þar sem fram koma skráningarupplýsingar þeirra sem skráð sig hafa á prófkjörslista.
- Breyta má atkvæði sínu eins oft og hver vill í vefkosningakerfinu þar til atkvæðagreiðslu lýkur.
- Atkvæðagreiðslu lýkur kl. nákvæmur tími og dagsetning..
- Niðurstöður prófkjörs Pírata:

- Atkvæðatalning í vefkosningakerfinu fylgir Shultze talningarðaferð í samræmi við lög Pírata.
- Niðurstöður atkvæðagreiðslu birtast sjálfvirkt á x.piratar.is nokkrum mínútum eftir að tíma atkvæðagreiðslu er lokið.
- Óskir frambjóðenda um tilfærslur neðar á lista eða afskráningu af lista eftir niðurstöðu prófkjörs skulu berast í tölvupósti til kjördæmisráðs Suðurkjördæmis eða annars aðila skv. ákvörðun stjórnar Pírata í Suðurkjördæmi, eða á sudurkjordaemi@piratar.is innan við 8 tímum eftir að vefatkvæðagreiðslu er lokið. Að þeim tíma liðnum telst framkvæmdaraðili prófkjörs hafa fullt umboð til að hefja vinnu við að staðfesta uppröðun lista með samþykki þeirra sem á honum eru í hverju sæti fyrir sig.
- Endanlegar niðurstöður atkvæðagreiðslu með tilliti til einstaklingsbundinna óska frambjóðenda um færslur í neðri sæti eða brotthvarf af lista verða birtar á vefsíðu Pírata, www.piratar.is, síðasta lagi 24 klukkustundum eftir að vefatkvæðagreiðslu er lokið.
- Kjördæmisráð Pírata í Suðurkjördæmi eða annar aðili skv. ákvörðun stjórnar Pírata í Suðurkjördæmi, í samráði við stjórn Pírata í Suðurkjördæmi sér til þess að lokið verði við gerð framboðslista til Alþingiskosninga í samræmi við niðurstöður prófkjörsins og fylla í neðri sæti listans.
- Athugasemdir og umkvartanir vegna prófkjörs aðrar en einstaklingsbundnar óskir frambjóðenda um breytingu stöðu sinni á framboðslista má senda til kjördæmisráðs Pírata fyrir Suðurkjördæmi, eða annars aðila skv. ákvörðun stjórnar Pírata í Suðurkjördæmi, eða Úrskurðarnefndar ef við á, í samræmi við lög Pírata.

*Reglurnar eru byggðar á niðurstöðum úr skýrslu Þórlaugar Ágústsdóttir “Lærdómur af prófkjörum Pírata 2016”, Upplýsingahanbók Framkvæmdaráðs Pírata 2016-2017 og lokaskýrslu framkvæmdastjóra Pírata um Alþingiskosningar 2016.*

### Siðareglur v. prófkjörs Pírata í Suðurkjördæmi 2021 (óbreyttar frá síðustu Alþingiskosningum)

Þeir píratar sem bjóða sig fram á lista til prófkjörs í Suðurkjördæmi samþykkja eftirfarandi:

- Að sýna öðrum frambjóðendum kurteisi og virðingu og koma fram af háttvísi.

- Að vera sannsöglir, málefnalegir, koma heiðarlega fram og vera öðrum fyrirmynd.

- Að sýna einlægan áhuga á hag og hug annarra, hafa vilja til að sinna öðrum, sinna sjálfsþekkingu og auðmýkt.

- Að fara ekki niðrandi orðum um meðframbjóðendur, hvort sem er í ræðu eða riti. Þetta þarf að skoða með tilliti til réttmætrar gagnrýni sem gæti verið skotin niður með óhóflegri ritskoðun.
- Að hygla sér ekki umfram aðra frambjóðendur með því að greiða fyrir auglýsingar eða fyrir birtingu greina, blogg eða innlegg í öllum hugsanlegum miðlum.
- Að stunda ekki kosningasmölun í eigin þágu og bjóða ekki kjósendum efnisleg gæði eða greiða í skiptum fyrir atkvæði þeirra.
- Að halda engu óeðlilega leyndu hvað varðar fjármál eða persónulegar hagsmunatengingar.
- Vinni frambjóðandi gegn ofangreindum siðareglum má búast við kæru til kjördæmisráðs Pírata fyrir Suðurkjördæmi eða Úrskurðanefndar Pírata.

#### *ATH: Þessi drög eru með fyrirvara um staðfestingu í vefkosningu Pírata í Suðurkjördæmi og hugsanlegri samsetningu kjördæmisráðs fyrir Suðurkjördæmi.*