***Allt um prófkjör Pírata vegna sveitarstjórnarkosninga má finna á heimasíðu Pírata: https://piratar.is/frettir/sveitarstjorn/profkjor-pirata-2022/***

### Drög:

## Reglur um prófkjörshald Pírata á Suðurnesjum 2022

Fyrir sveitarstjórnakosningar 2022 fylgja Píratar á Suðurnesjum eftirfarandi prófkjörsreglum. Ekki verður starfrækt kjördæmisráð vegna sveitarstjórnakosninga, en öllum ágreiningi félagsmanna vegna prófkjörsins skal beint til Trúnaðarráðs Pírata eða Úrskurðarnefndar Pírata eftir því sem við á. Öðrum aðstoðarbeiðnum vegna prófkjörsins má beina til framkvæmdastjóra Pírata eða stjórnar Pírata á Suðurnesjum sem leysa úr þeim eftir bestu getu. 

#### Skráning á prófkjörslista Pírata:

* Allir sem skráðir eru í Pírata geta boðið sig fram á prófkjörslista. (ath. aldursskilyrði í landslögum)

* Til að framboð sé gilt í sveitarstjórnakosningum þarf frambjóðandi að hafa lögheimili í sveitarfélaginu þar sem boðið er fram.

* Frestur til skráningar í Pírata til að geta greitt atkvæði í prófkjöri rennur út 30 dögum fyrir kosningalok, sem sagt kl. 15:00 föstudaginn 11. febrúar 2022.

* Frestur til skráningar á prófkjörslista er til kl. 15:00 þriðjudaginn 1. mars 2022.

* Við skráningu á prófkjörslista skal skila upplýsingum um nafn, kennitölu, starf/stöðu, mynd af viðkomandi, yfirlýsingu um samþykkt á siðareglum, auk málefna- og persónulýsingar sem getur verið allt að 100 orð.

* Skráning á prófkjörslista skal berast bæði í gegnum skráingarform á vefsíðu Pírata og í vefkosningakerfið x.piratar.is.

* Skráningar sem berast eftir kl. 15:00 þriðjudaginn 1. mars 2022 falla niður ógildar. 

* Prófkjör getur farið fram ef nægilega mörg gild framboð hafa borist til að manna efstu sæti listans. 

#### Kosning í prófkjöri Pírata:

* Kosning fer fram í vefkosningakerfi Pírata dagana 5. - 12. mars 2022. 

* Allir sem skráðir hafa verið í Pírata í 30 daga og hafa lögheimili í Reykjanesbæ geta greitt atkvæði í vefkosningu prófkjörs Pírata á Suðurnesjum vegna sveitastjórnakosninga. 

* Breyta má atkvæði sínu eins oft og hver vill þar til atkvæðagreiðslu lýkur. 

* Atkvæðagreiðsla í prófkjörum fer fram í vefkosningakerfi Pírata x.piratar.is, þar sem fram koma skráningarupplýsingar þeirra sem skráð sig hafa á lista. 

* Atkvæðagreiðslu lýkur kl. 15:00 laugardaginn 12. mars 2022. 
 

#### Niðurstöður prófkjörs Pírata:

* Atkvæðatalning í vefkosningakerfinu fylgir Shultze talningarðaferð í samræmi við lög Pírata.

* Niðurstöður atkvæðagreiðslu birtast sjálfvirkt á x.piratar.is nokkrum mínútum eftir að tíma atkvæðagreiðslu er lokið. 

* Óskir frambjóðenda um tilfærslur neðar á lista eftir niðurstöðu prófkjörs skulu berast í tölvupósti til sudurnes@piratar.is innan við 8 tíma eftir að vefatkvæðagreiðslu er lokið. 

* Endanlegar niðurstöður atkvæðagreiðslu með tilliti til eingsklingsbundinna óska frambjóðenda um færslur í neðri sæti á lista verða birtar á vefsíðu Pírata, www.piratar.is, a.m.k. innan við 2 sólarhringum eftir að vefatkvæðagreiðslu er lokið. 

* Kosningastjóri/framkvæmdastjóri og Stjórn Pírata á Suðurnesjum sjá til þess að lokið verði við gerð framboðslista til sveitastjórnakosninga í samræmi við niðurstöður prófkjörsins og fylla í neðri sæti listans. 

* Athugasemdir og umkvartanir vegna prófkjörs aðrar en einstaklingsbundnar óskir frambjóðenda um breytingu á stöðu sinni á framboðslista má senda til Trúnaðarráðs eða Úrskurðarnefndar eftir því sem við á, í samræmi við lög Pírata. 

*Reglurnar eru byggðar á niðurstöðum úr skýrslu Þórlaugar Ágústsdóttir “Lærdómur af prófkjörum Pírata 2016”, Upplýsingahandbók Framkvæmdaráðs Pírata 2016-2017 og lokaskýrslu framkvæmdastjóra Pírata um Alþingiskosningar 2016.*




#### Siðareglur vegna prófkjörs Pírata á Suðurnesjum 2022

Þeir píratar sem bjóða sig fram á lista til prófkjörs á Suðurnesjum samþykkja eftirfarandi:

* Að sýna öðrum frambjóðendum kurteisi og virðingu og koma fram af háttvísi.

* Að vera sannsöglir, málefnalegir, koma heiðarlega fram og vera öðrum fyrirmynd.

* Að sýna einlægan áhuga á hag og hug annarra, hafa vilja til að sinna öðrum, sinna sjálfsþekkingu og auðmýkt.

* Að fara ekki niðrandi orðum um meðframbjóðendur, hvort sem er í ræðu eða riti. Þetta þarf að skoða með tilliti til réttmætrar gagnrýni sem gæti verið skotin niður með óhóflegri ritskoðun.

* Að hygla sér ekki umfram aðra frambjóðendur með því að greiða fyrir auglýsingar eða fyrir birtingu greina, blogg eða innlegg í öllum hugsanlegum miðlum.

* Að stunda ekki kosningasmölun í eigin þágu og bjóða ekki kjósendum efnisleg gæði eða greiða í skiptum fyrir atkvæði þeirra.

* Að halda engu óeðlilega leyndu hvað varðar fjármál eða persónulegar hagsmunatengingar.

Vinni frambjóðandi gegn ofangreindum siðareglum má búast við kæru til Trúnaðarráðs eða Úrskurðanefndar Pírata. 


