## Félagsfundur Pírata 15. jan. 2021

Mætt á veffund: 

    Haraldur Tristan Gunnarsson, 
    Pétur Óli Þorvaldsson, 
    Linda Margrét Róbertsdóttir Fredriksen, 
    Jason Steinþórsson, 
    Ingimundur S., 
    Unnar Þór Sæmundsson, 
    felix, 
    Steini, 
    Bjuug, 
    Haukur Viðar Alfreðsson, 
    Svala Jóhannesar- Ragnheiðardóttir, 
    Oktavía Hrund Jónsdóttir, 
    TH, 
    Nyx Ingen og fleiri. 

*Pétur Óli stýrði umræðunni.*

Lögð voru fram drög að nýrri stefnu, "Kannabis, sveppi og tóbak í ÁTVR" sem Haraldur Tristan hefur samið. Liði 10. var bætt við: "10. Starfsmenn í ÁTVR skulu fá menntun um efnin, til skaðaminnkunar."

Greidd voru atkvæði fyrir því að stefnan væri sett í vefkosningu sem stefna Pírata, í þeirri útgáfu sem var í lok fundarins. Þrjú græddu atkvæði með: Haraldur Tristan Gunnarsson, Linda Margrét Róbertsdóttir Fredriksen og Bjuug, og svo var það samþykkt.

Einnig samþykkt var að Svala Jóhannesar- Ragnheiðardóttir fengi ritvinnsluaðgang að tillögunni til að laga málfar í greinargerðinni og bæta við greinargerðina texta sem kvæði um menntun starfsfólks ÁTVR og skaðaminnkun. Líka var samþykkt að halda senn annan félagsfund til þess að ræða stefnuna meðan hún færi um kosningakerfið og þess að Haraldur Tristan gæti dregið tillöguna til baka ef þar kæmu mikilvægar breytingar sem hann vildi í tillöguna.

**Ályktunin í lok fundar (Kannabis, sveppi og tóbak í ÁTVR):**

  1.  Eingöngu ÁTVR má selja kannabis, ofskynjunarsveppi og tóbak. Eingöngu ÁTVR og veitinga- og skemmtistaðir mega selja áfengi með sterkleika yfir 2,25% að rúmmáli.

  2.  Vímuefni verða seld með háum sköttum og gjöldum, til þess að letja neyslu og styrkja heilbrigðiskerfið sem verður fyrir afleiðingum notkunar þeirra.

  3.  Ekki má selja börnum (þeim yngri en tvítugu) þessi efni.

  4.  Allar umbúðir fyrir öll vímuefni í ÁTVR, þar með áfengi, skulu bera heilsuviðvaranir um efnið sem þær innihalda, líkt og er nú gert fyrir tóbak, að ráðgjöf sérfræðinga.

  5.  Ríkið skal stjórna hve sterk efnin eru og verðum, innihaldi og formum þeirra, að ráðgjöf sérfræðinga, til þess að lágmarka skaða.

  6.  Ekki má selja neinum fleiri en eina tegund vímuefna við afgreiðslu, sökum þess að hættulegt er að neyta tvö eða fleiri efni samtímis, og afleiðingar torfyrirsjáanlegar. Slík regla mun líka lágmarka neyslu, yfirleitt.

  7.  Óheimilt er að auglýsa vímuefni sem og áhöld og hráefni sem ætluð eru til neyslu og framleiðslu þeirra. Óheimilt er í auglýsingum að hvetja til neyslu vímuefna.

  8.  Ekki má neyta neitt vímuefni í ÁTVR. Ekki má reykja né losa efni í loft innandyra, nema heima.

  9.  Einstaklingur má framleiða lítið magn hvers vímuefnis til eigin neyslu, sé ekki veruleg hætta á baneitrun eða öðrum skaða af því, að mati sérfræðinga.

  10. Starfsmenn í ÁTVR skulu fá menntun um efnin, til skaðaminnkunar.
