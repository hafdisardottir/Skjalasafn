## Félagsfundur Landbúnaðarstefna Pírata                                                                       

*10.2.2021 og 17.02.2021*

### Tillaga að nýrri landbúnaðarstefnu:

#### Matvæla- og landbúnaðarstefna

Tillaga að innihaldi stefnunnar miðað við efnistök á landbúnaðarfundi í dag, 10.02.2021: 

1.	Löggjafarvaldið skal móta heildræna langtímasýn um búfjárrækt, fiskeldi, gróðurhúsarækt, jarðrækt og þauleldi dýra, ásamt flutningi og vinnslu hráefna og matvæla fyrir neytendamarkað. Huga þarf að ólíkum sjónarmiðum í gagnsæju samráði með þátttöku bæði almennings og hagsmunaaðila. 
2.	Að grunnframfærsla einstaklinga sem vinna við landbúnað og matvælaframleiðslu sé tryggð með skilyrðislausum borgaralaunum til jafns við aðra í þjóðfélaginu.
3.	Að stutt verði við nýsköpun, rannsóknir og þróun í frumframleiðslu matvæla og annarri matvælavinnslu á Íslandi, þannig að allir einstaklingar og fyrirtæki geti sótt hvatastyrki til að ná árangri í að skapa öflugan matvælamarkað fyrir neytendur á Íslandi. 
4.	Að stuðla að fæðuöryggi landsbúa og fjölbreyttu fæðuframboði á sanngjörnu verði fyrir neytendur, m.a. að gera neytendum kleift að kaupa heilnæmar landbúnaðarafurðir milliliðalaust frá framleiðanda, auka við matvælamerkingar eða með niðurfellingu einkaleyfa í matvælaframleiðslu og verndartolla á matvælum.
5.	Að hvatt verði til góðrar nýtingar aðfanga og umskipta yfir í umhverfisvænar aðferðir í frumframleiðslu matvæla og annarri matvælavinnslu. Auk þess að matvælaframleiðsla nýti eingöngu endurnýjanlega og vistvæna orkugjafa úr innlendum orkuauðlindum og stuðli að hringrásarhagkerfi.
6.	Að hugað verði að velferð dýra, náttúru- og umhverfisvernd auk sjálfbærrar nýtingar náttúruauðlinda í öllum þáttum matvælaframleiðslu.
7.	Að varðveita beri og viðhalda séríslenskum búfjárstofnum.
8.	Bráðabirgðaákvæði: Hljóti þessi stefna samþykki í kosningakerfi Pírata fellur brott stefna Pírata um Landbúnaðarmál frá 2013 og Landbúnaðarstefna frá 2017. 



Albert : Þetta er hugmynd sem hefur verið lengi í gerjun. Að tala um matvæla- og landbúnaðarstefna. Langtímastefna gert í samráði við almenning ekki bara sérhagsmuna öfl. Grunn framfærsla fyrir alla, engin skilyrði set.
Hægt að sækja hvatastyrki, samkeppni styrkir. Matvælaöryggi og fæðuframboð aukið.
Mikilvægt að dýra, náttúru- og umhverfisvernd sé nefnt.

Guðjón : Núverandi landbúnaðarstefna er byggð á ESB þar sem bændur fá laun fyrir að vera virkir bændur. Liður eitt, við erum að segja alþingi að gera stefnu en þá erum við ekki með neina stefnu.  

Vala : Ég set spurningu við fyrsta liða, við þurfum að setja vara nagla við það. Við þurfum að setja okkar áherslur inn í fyrsta lið. Núverandi matvælastefna gengur ekki nógu langt.
Hvata styrkir, það þarf að vera sett skilyrði um sjálfbærni og náttúruvernd.

Andrés : Þarf ekki að koma fram megin markmið fram í fyrstu grein. Við ættum líka að varðveita sér íslenskar plöntur. 

Alenu : Grunnframfærsla er stórt jákvætt skref miða við núverandi kerfi. Það er dýrt að eltast við styrki sem breytast aftur og aftur á nokkra ára frelsi. Við verðum að passa upp á bæði dýra og jurtastofnana okkar. Við getum fylgst með innlendri framleiðslu en ekki með erlendri. 

Albert : Byggðarstefna, þar sem fólk getur búið þar sem það vill og framleit það sem það vill. 
Ég er sammála að það vantar markmið í fyrsta lið. 

Vala : Það er búin að vera mikil fókus á einhæfa ræktun, hver sem er getur skýlt sér bakvið varðveislu búfjárstofna sem vill halda áfram t.d. sauðfjárrækt. 

Bjarki : Ætti ekki að setja inn ákvæði  um menntun á ræktun matvæla. Það þarf að fara varlega í hólfa skiptun. Mér sýnist vera áherslu breyting hjá bændum í átt að nýsköpun og framtíðinni.

Guðjón : Það eru ýmsir að hugsa að því að breyta landbúnaðarstefnunni sinni. Hvað ætti að vera markmið stefnunnar, matvælaöryggi og fæðuöryggi. Þá þarf að vera aðgengi að hollum mat á litlu verði. Það þarf að taka mikið á útblæstri í landbúnaði. 

Haraldur : Að fæðuöryggi, væri hægt að tengja styrki við framleiðslu hitaeininga. 

Hans : Að tryggja áfram haldandi tilvist sér íslenskra dýra og jurtategundir.

Bjarki : Varðandi tollana þar er vandamál þegar það kemur að alþjóðarviðskiptum. Þá værum við að keppa við lönd sem væru með sýna tollavernd. Varðandi kolefnisfótspor landbúnaðar. Það eru engin gögn sem styðja að landbúnaður losar 60% af kolefni Íslands.

Alenu : Það eru allavegana tveir framhaldsskólar sem eru með matvæla og/eða landbúnaðar brautir. Varðandi grunnframfærslu þá þurfa ekki að detta niður allir aðrir styrkir. Gæti t.d. fengið styrk til að viðhalda heilsu landsins. Sláturhús hafa vald yfir bændum og ef tollar eru felldir niður þá hafa þau en meira vald.

Albert : Fæðuöryggi felst í því að það sé lágmarks framleiðsla í landinu en matvælaöryggi er að tryggja fjölbreytni. Skilyrðislaus grunnframfærsla er líklegri til að auka fjölbreytna framfærslu. Það er hægt að sækja um aðra styrki sem bætast ofan á grunnframfærsluna. Það hefur verið reiknað út hver kolefnisspor gæti verið en ekki beint sannað það. 

Vala : Við erum með markmið sem  geta verið sett þarna inn. Endurheimtun votlendis þarf að fara þarna inn. Þetta er ekki efnahafsstefna og tolla niðurfelling á ekki heima þar. Grunnframfærsla væri frábær fyrir bændur en við megum ekki 

Haraldur : Er eitthvað í landbúnaðarstefnu VG sem má stela

Andrés : Þar er áherslan að líta á búsetu út um allt land sem gæði í sjálfum sér. Að styðja við fjölskyldubúin ekki þau sem eru í stórum iðnað. Það var of mikill bænda fókus, sem má vera en má ekki yfir skyggja allt annað. Ef þetta er matvælastefna þá ættum við kannski að hugsa um hluti aftar í keðjunni. 

Guðjón : Við hljótum að trúa okkar fremstu vísindamönnum þangað til að annað kemur í ljós, Við viljum fæðu öryggi með hagkvæmum og góðum hætti.


*Fundi frestað kl 21:01*

#### Fundur settur aftur kl 20:00 miðvikudaginn 17. Febrúar 2021

Stefnan rædd í heild sinni og svo hver liður fyrir sig

Uppfærð tillaga að stefnu:


### Matvæla- og landbúnaðarstefna

Tillaga að innihaldi stefnunnar miðað við efnistök á landbúnaðarfundi í 17.02.2021: 

Markmið með stefnunni er tryggja velferð dýra, náttúru- og umhverfisvernd auk sjálfbærrar nýtingar náttúruauðlinda í öllum þáttum andbúnaðar og matvælaframleiðslu. Styðja við fjölbreytta fæðu framleiðslu, fæðuöryggi og valfrelsi neytenda þegar kemur að matvælum.


1.	Löggjafarvaldið skal móta heildræna langtímasýn um landbúnað og matvælaframleiðslu, ásamt flutningi og vinnslu hráefna og matvæla fyrir neytendamarkað. Sérfræðingar á sviði umhverfis- og loftslagsmála, landbúnaðarmála og matvælaþróunar skulu vera leiðandi í stefnumótunarferlinu. Huga þarf að ólíkum sjónarmiðum í gagnsæi samráði með þátttöku bæði ofangreindra, neytenda og hagsmunaaðila.


2.	Að grunnframfærsla einstaklinga sem vinna við landbúnað og matvælaframleiðslu sé tryggð með skilyrðislausum borgaralaunum.

1.	Að stutt verði við nýsköpun, rannsóknir og þróun í landbúnaði, frumframleiðslu matvæla og annarri matvælavinnslu á Íslandi, þannig að allir einstaklingar og fyrirtæki geti sótt hvatastyrki til að ná árangri í að skapa blómlegan landbúnað og öflugan matvælamarkað fyrir neytendur á Íslandi. 

1.	Að tryggja fæðuöryggi þjóðarinnar og fjölbreytt fæðuframboð á sanngjörnu verði fyrir neytendur, m.a. að gera neytendum kleift að kaupa heilnæmar landbúnaðarafurðir milliliðalaust frá framleiðanda, tryggja matvælamerkingar og fella niður einkar- og sérleyfi í matvælaframleiðslu.

1.	Að hvatt verði til góðrar nýtingar aðfanga og umskipta yfir í umhverfisvænar aðferðir í landbúnaði, frumframleiðslu matvæla og annarri matvælavinnslu. Auk þess að matvælaframleiðsla nýti endurnýjanlega og vistvæna orkugjafa úr innlendum orkuauðlindum og stuðli að hringrásarhagkerfi.

1.	Að hvatt verði til góðrar nýtingar aðfanga og umskipta yfir í umhverfisvænar aðferðir við landnotkun, frumframleiðslu matvæla og annarri matvælavinnslu. Auk þess að matvælaframleiðsla nýti endurnýjanlega og vistvæna orkugjafa úr innlendum orkuauðlindum og stuðli að hringrásarhagkerfi.

1.	Að varðveita beri og viðhalda séríslenskum búfjárstofnum, t.d. með hvatastyrkjum. 

1.	Bráðabirgðaákvæði: Hljóti þessi stefna samþykki í kosningakerfi Pírata fellur brott stefna Pírata um Landbúnaðarmál frá 2013 og Landbúnaðarstefna frá 2017. 


Kosið um að setja tillögur að nýrri landbúnaðar og matvælastefnu í rafrænt kosninga kerfi Pírata.

Samþykkt með fjórum atkvæðum með fyrirvara að Albert Svan, Valgerður Árnadóttir og Pétur Óli Þorvaldsson hreinskrifi greinagerð.
