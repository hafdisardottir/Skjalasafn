

### Fundargerð stjórnar Pírata í Suðvesturkjördæmi

06. oktober 2020

***Viðstaddir eru:***

*Lárus Vilhjálmsson*

*Iva Adrichem*

*Haraldur Ingvason*

*Indriði Ingi Stefánsson*

### Fundarefni:

**1. Stefnumótunarfundir**

Framundan eru stefnumótunarfundir þar sem við munum reyna að ná til flestra Pírata í kjördæminu. Markmiðið er fyrst og fremst að búa til stefnu fyrir kosningar og mögulegar stjórnarmyndunarviðræur. 

Við viljum fyrst og fremst heyra hvað brennur á fólkinu í Suðvesturkjördæmi og hvernig það sér fyrir sér að hægt sé að bæta þjóðfélagið. 

Fyrst og fremst verður blínt á heildarsýn, frekar en að búa til hópa eða plögg um einstaka málefni.  Mál sem líklega verða í brennidepli eru samgöngumál, þétting byggðar, ásamt mennta- og velferðarmálum.

Gætt verður að lýðræði og þátttöku allra áhugasamra og mesta áherslan verður á sýn fólks um hvernig íslenskt samfélag ætti að líta út. Við munum notast við hnitmiðaða og skýra framsetningu þar sem við höldum að það geti orðið pírötum til framdráttar.

Opinn fundur er á dagskrá miðvikudaginn 14. Oktober kl. 17:00 þar sem orðið verður frjálst og fundurinn verður tekinn upp. Hver og einn fengi u.þ.b. 5 mínútur til að segja það sem honum liggur á hjarta og svo verða umræður í lokin. Stjórnin mun vinna samantekt úr fundinum og notast við hana sem vinnuskjal. Ef umræður myndast um einstaka málefni sem fólki þykir brýn mun stjórnin að sjálfsögðu boða til nánari samtals um þau. Formaður mun hafa samband við skrifstofu Pírata til þess  að allir á  póstlista Suðvesturkjördæmis fái fundarboð og hlekk á fundinn sem haldinn verður á Jitsi.

Þann 21 oktober verður haldinn fundur þar sem afstaða félagsmanna gagnvart sóttvarnaraðgerðum yfirvalda í telngslum við Covid19 verður rædd. Í framhaldi þess fundar mun félagið senda frá sér ályktun.
   

**2. Kosningaeftirlit**

Hákon sendi excelskjal á formann þar sem þarf að fylla inn upplýsingar um kjörnefndir og formenn þeirra. Sjá þarf til þess að mynda hóp fólks sem sér um kosningaeftirlit en sú vinna verður líklega fyrst og fremst í höndum kjördæmisráðsins. 

**3. Önnur mál**

Við erum farin af stað í kosningaundirbúnnig. Eins og er þá mælumst við með 13-16% fylgi og við vonumst auðvitað til þess að það verði útkoman í kosningunum í haust. 

Stefnt verður að sameiginlegum spjallfundi stjórna kjördæmafélaganna til að kynnast fólki og efla samstöðu innan hreyfingarinnar í heild.