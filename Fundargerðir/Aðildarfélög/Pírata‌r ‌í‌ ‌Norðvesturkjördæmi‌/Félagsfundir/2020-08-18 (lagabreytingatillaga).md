### Breytingatillaga að lögum PíNK 

*Lagaþing PíNK*

*Þriðjudaginn 18. ágúst 2020 kl 18:00*

https://fundir.piratar.is/NVlagathing 

#### Greinargerð:

Framkvæmdaráð hefur í samræmi við ályktun aðalfundar Pírata 2019 og lög Pírata falið framkvæmdastjóra að boða til aðalfunda í óvirkum aðildarfélögum. Félögin Píratar á Vestfjörðum og Píratar á Vesturlandi hafa ekki verið starfandi lengi og teljast því óvirk félög skv. eigin lögum og lögum Pírata. Önnur kjördæmisfélög Pírata hafa tekið upp breytt lög í samræmi við þróun félagsins, og á undirbúningsfundi þann 25. maí sl. var sammælst um að vinna sambærilegar tillögur fyrir PíNK. Fundargerð undirbúningsfundar má lesa hér: https://github.com/piratar/fundargerdir/blob/master/2020/P%C3%ADNK/2020.05.25.NV-undirb%C3%BAningsfundur.md

Í þessum lögum er gert ráð fyrir því að einfalt sé að stofna (og slíta) félagsdeildum, sem hafi sjálfstæða stefnumótun og umráð yfir eigin sjóðum, en þó rekið undir kennitölu kjördæmisfélagsins. Með þessu er ætlað að koma til móts við þörfina um sjálfstæða stefnumótun innan sveitarfélaga, án þess þó að íþyngja félögum með óþarfa stjórnsýsluumstangi. Einnig myndast við þetta ábyrgðarkeðja þar sem ábyrgð á umsjón félagatals, gagnaskilum til Pírata og hins opinbera og fylgni við lög varðandi persónuvernd o.fl. yrði í höndum kjördæmisfélags. Vonir standa til að þessi “dreifða miðstýring” muni færa vald og ábyrgð nær félagsfólki samhliða því að auka skilvirkni í starfinu.

Núverandi lög PíNK má lesa hér: https://github.com/piratar/log.piratar.is/blob/master/L%C3%B6g%20a%C3%B0ildarf%C3%A9laga/Nor%C3%B0vesturkj%C3%B6rd%C3%A6mi/Nor%C3%B0vesturkj%C3%B6rd%C3%A6mi.md

#### Tillaga:
Eftirfarandi greinum verði bætt við 3. kafla laga PíNK um aðild að félaginu:

3.3. Starfi ekki virkt aðildarfélag á starfssvæði, skal heimilt er að stofna svæðisbundnar félagsdeildir innan Pírata í Suðvesturkjördæmi.

3.3.1. Félagsdeild skal stofnuð með einfaldri atkvæðagreiðslu meðal þeirra sem ættu kost á aðild að deildinni. Slík atkvæðagreiðsla skal fara fram óski minnst tveir félagsmenn þess skriflega við stjórn. Skrifi helmingur væntanlegra deildarmeðlima eða fleiri undir slíka beiðni skal óþarft að láta atkvæðagreiðslu fara fram.

3.3.2. Félagsdeild hefur sjálfstæða stefnumótun.

3.3.3. Fyrir hverri félagsdeild skal fara kjörinn ábyrgðarmaður. Ábyrgðarmaður skal kjörinn innan félagsdeildar með Schulze-aðferð.

3.3.4. Starfssvæði félagsdeildar skal vera minnst eitt sveitarfélag, einungis skal ein félagsdeild starfa í hverju sveitarfélagi.

3.3.5. Að öðru leyti ákvarðar félagsdeild eigin lög. Félagsdeild er heimilt að halda aðskilda sjóði. Félagsdeild skal lögð niður samþykki þrír fjórðu hlutar þátttakenda í kosningu meðal meðlima félagsdeildarinnar ályktun þess efnis.