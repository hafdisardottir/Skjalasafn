## Fundur fulltrúa yfirstjórnar Pírata með fulltrúum kjördæmisfélaga Pírata varðandi skipan kosningastjórnar. 

*1. febrúar 2021, kl. 16:00-17:20.*

    Mætt: Guðjón frá stjórn Pírata í Reykjavík, 
    Pétur fulltrúi Stefnu- og málefnanefndar, 
    Albert frá fjármálaráði og stjórn Pírata í Suðurkjördæmi, 
    Vania frá stjórn Pírata í Suðurkjördæmi, 
    Elsa framkvæmdastjóri Pírata, 
    Alenu frá stjórn Pírata í NV-kjördæmi, 
    Sunna frá kosningastjórn Pírata í NV-kjördæmi, 
    Lárus frá stjórn Pírata í SV-kjördæmi, 
    Hans frá stjórn Pírata í NA-kjördæmi,
    Arndís fyrir hönd Stefnu- og málefnanefndar.

### Fundargerð

Á fundinum var rætt um skipan kosningastjórnar fyrir alþingiskosningar árið 2021. Fundurinn varð ásáttur um að skipan kosningastjórnar verði eftirfarandi:

"Kosningastjórn er verkefnisstjórn sem sett er upp í aðdraganda kosninga að frumkvæði framkvæmdastjóra í samráði við framkvæmdastjórn og aðrar viðkomandi nefndir og ráð, í umboði kjördæmafélaganna.

Kosningastjórn er ætlað að vinna fyrir hönd Pírata að undirbúningi, stjórnun og samhæfingu kosningabaráttunnar.

Kosningastjórn skipa: framkvæmdastjóri Pírata, kynningarstjóri Pírata og einn fulltrúi framkvæmdastjórnar, einn fulltrúi stefnu- og málefnanefndar. Valkvætt er fyrir kjördæmafélögin að skipa einn fulltrúa fyrir sína hönd í kosningastjórn. Afsali kjördæmafélag sér fulltrúa skal það tilkynnt til framkvæmdastjóra. Oddviti hvers framboðslista hefur seturétt fundum kosningastjórnar. Annað starfsfólk skrifstofu og þingflokks sitja fundi eftir þörfum.  Öll mætt hafa málfrelsi og tillögurétt.

Kosningastjórnin starfar undir yfirumsjón framkvæmdastjóra Pírata.
Framkvæmdastjóri er formaður kosningastjórnarinnar nema að hán eða kosningastjórnin vilji hafa annan hátt á og velji þá annan kosningastjóra.

Hlutverk kjördæmafélaganna/kjördæmaráðanna er að velja frambjóðendur á lista, safna meðmælendum með framboðslistum, standa fyrir staðbundnum kynningum, vinnustaðafundum og fleiru í sínu kjördæmi, í samráði við kosningastjórn."  

Fundurinn mælti með því að Framkvæmdastjóri Pírata auglýsti þessa tilskipan á kosningastjórn til allra viðeigandi sem allra fyrst.

*Fundarstjóri og ritari var Guðjón.*
