# Fjármálaráð

5\. fundur  
5\. nóvember 2020 18:00–18:30  
Jitsi

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Dagskrá

Nefndarmenn ræddu um:
* gróflega flokkaða fjárhagsáætlun fyrir október sem Valborg setti saman út frá gögnum fyrri mánaða. Samkvæmt henni má gera ráð fyrir að mánaðaleg útgjöld félagsins til áramóta verði á bilinu 3,3–3,5 milljónir króna. Nefndin mun nýta sér spágildi hennar við gerð fjárhagsáætlunar.
* mikilvægi þess að funda með framkvæmdastjóra og öðrum nefndum félagsins í mánuðinum til þess að fá þeirra sýn á fjármál næsta árs áður en fjárhagsáætlun er unnin.
* skynsamleg tímamörk bókara og framkvæmdastjóra til að ljúka bókhaldsvinnu eftir hver mánaðamót. Nefndin telur skikkanlegt að bókhaldsvinnu sé lokið 20. hvers mánaðar.
* framgang viðræðna Stefáns við framkvæmdastjóra og dk hugbúnaður ehf varðandi SQL-aðgang að bókhaldi félagsins fyrir nefndina. Samkvæmt fyrirtækinu þarf félagið að vera með þjónustu hjá þeim sem kallast dkPlus til þess að fá SQL-aðgang.

Samþykkt var að Albert skyldi hafa samband við framkvæmdastjórn til að bóka sameiginlegan fund með þeim.

Nefndarmenn sammældust um að halda áfram vinnu við skipulag fjárhagsáætlunar fyrir næsta fund.