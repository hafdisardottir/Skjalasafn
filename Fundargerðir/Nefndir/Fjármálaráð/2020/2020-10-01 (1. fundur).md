# Fjármálaráð

1\. fundur  
1\. október 2020 17:00–19:00  
Síðumúli 23 (Tortuga)

## Nefndarmenn

* Albert Svan Sigurðsson
* Stefán Örvar Sigmundsson (ritari)
* Valborg Sturludóttir (formaður)

## Dagskrá

Fundað var með Elsu Kristjánsdóttur, framkvæmdastjóra Pírata, og upplýsti hún nefndarmenn um stöðu fjármála félagsins og gaf sína sýn á starfsemi og valdsvið fjármálaráðs. Elsa hyggst veita nefndarmönnum aðgang að rafrænni skrifstofu félagsins, rafpóstkerfi og GitHub-gagnageymslu.

Nefndarmenn ræddu um:
* mikilvægi stöðlun bókhaldslykla vegna gerðar fjárhagsáætlunar.
* merkingu þess að í verklagsreglum fjármálaráðs skuli kveða á um tvöfalda undirritun á reikningum samkvæmt grein 7.3.2. í lögum Pírata. Elsa taldi að um væri að ræða undirritun framkvæmdastjóra og gjaldkera en var þó ekki viss. Nefndin mun hafa samband við bókara/endurskoðanda, gjaldkera eða skoðunarmenn reikninga til að finna skýringu á greininni.
* með hvaða hætti hægt væri að tryggja opið bókhald í samræmi við lög félagsins og hvað opið bókhald fæli í sér.
* skoðanir sínar á fjárveitingum til svæðisbundinna aðildarfélaga, í samræmi við grein 7.3.2. í lögum Pírata, og sammældust um mikilvægi þess að aðildarfélög hafi fullt vald á sínum fjármálum óháð uppruna fjármagns.
* eðli og umfang félagatals. Albert benti á að dk viðskiptahugbúnaður, sem félagið notar nú þegar sem fjárhagskerfi, gæti einnig nýst sem félagakerfi. Elsu leist illa á að geyma félagatal í kerfi utanaðkomandi aðila.
* fýsileika þess að krefjast félagsgjalds og nýtingu þeirra að hluta eða heild í þágu aðildarfélaga. Einnig var rætt um valgreiðslur til félagsins í gegnum netbanka og svo vefsvæði félagsins.

Valborg ákveður að sinna formennsku í nefndinni í samræmi við grein 7.3.1. í lögum Pírata.

Stefán er ritari nefndarinnar.