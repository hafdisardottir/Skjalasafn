Aðalfundur feministafélags Pírata
Laugardagur 9. maí 2020 
klukkan 13:30 til 16:00 
Á internetinu (https://fundir.piratar.is/FemPir) 
Fundur frestaður 26/1. Fundargerð: https://etherpad.pp-international.net/p/fempir

Fundur settur að nýju þann 9. maí 2020 kl. 13.40

Reglur um mælendaskrá: 
    X í chattið á https://fundir.piratar.is/FemPir
    Y ef þú vilt vera með andsvar 

Dagskrá fundar
1. Kosning fundarstjóra og fundarritara    
2. Erindi formanneskju: Skýrsla stjórnar lögð fram
3. Ákveða form félagsins
4. Lagabreytingar
5. Erindi: Ugla Stefanía Feminismi án forréttinda - framtíð róttæka feminismans á Íslandi 
6. Kosning stjórnar
7. Kosning varamanneskja í stjórn
8. Tvær skoðunarmanneskjur reikninga kjörnar (NB - ef þörf er á)    
9.Kosning í önnur embætti samkvæmt lögum þessum
10: Önnur mál
11. Erindi: Sigrún Bragadóttir - þörf feminismans - hver eru næstu skref?

Mætt eru: (ef kosningar í gegnum fjarfundinn þarf þetta) 

1. Kosning fundarstjóra og fundarritara
=====
Oktavía Hrund býður sig fram sem fundarstýra fundarins. 
Samþykkt án mótmæla

Lagt er til að Olga Margrét Cilia verði fundarritari.
Samþykkt án mótmæla 

Lagt er til að fundurinn verði tekinn upp til þess að dreifa til dæmis til evrópskra Pírata.
Samþykkt án mótmæla 

2. Erindi formanneskju: Skýrsla stjórnar lögð fram  
=====
Hefur ekki verið mikil virkni í Femínistafélagi Pírata síðasta eina og hálfa árið.

Þó hugmyndir af viðburðum sem núverandi formanneskja hvetur næstu stjórn til þess að taka vel í þær hugmyndir.

Hugmyndir um að hafa málþing um fornöfn. Finna Pírata út um allt land og í sameiningu tala um Píratakóðann og mögulega uppfæra. Málþing um kynlífsvinnu og réttindi. Feminist Principles of the Internet - þar sem hefur verið að horfa til þeirra grunngilda sem hafa verið þróuð af fólki um allan heim, þá sérstakleg minnihlutahópum, mikilvæg og pírataleg grunngildi og sem væri gott að geta unnið út frá og vonandi þýða og setja í kosningu innan við Píratahreyfinguna. 

3. Ákveða form félagsins 
=====
Femínistafélag Pírata hefur ekki verið skráð með kennitölu, þó að það hafi verið hugmyndin til að byrja með.

Því er spurning hvernig félag við viljum vera; með eigin kennitölu sem aðildarfélag og sjálfstæðan fjárhag, málefnahópur, aðildarfélag án kennitölu (félag innan Pírata)

Umræður (helstu punktar)
- Hafa félagatal til þess að unnt sé að hafa póstlista til þess að senda út á félagsfólk 
- Ef félagið er með kennitölu er sá möguleiki inni í myndinni að þiggja fjárstuðning frá félagsfólki 
- Þarf að ákveða þetta núna - er hægt að bregðast við með skömmum fyrirvara ef breyta á um félagsform
- Píratar á Austurlandi áttu ekki reikning þannig að þegar þeir sóttu um stuðning frá móðurfélaginu - þá voru reikningar endurgreiddir af móðurfélaginu til félagsfólks. 
- Kostir: getur verið með eigið budget, fólk getur þá talað beint við gjaldkera Feminístafélags Pírata ef þau vilja gera eitthvað í staðinn fyrir að það þurfi að fara í gegnum framkvæmdaráð Pírata og framkvæmdastjóra. 
- MYndi fólk taka virkari þátt í málefnahópum? Eða félag án kennitölu myndi gera það? 
- Málefnahópar hafa verið í kringum tiltekin málefni - félag án kennitölu er þá bara félag innan Pírata sem sækir sinn pening þá til framkvæmdaráðs
- Fer svolítið eftir því hvað nýja stjórnin vill gera með félagið, mun vera nauðsynlegt að vera með sjálfstæðan fjárhag eður ei? Mun fara mikill tími í að halda bókhald sem gæti annars farið í að standa fyrir feminískum viðburðum og umræðu.

Formanneskja tekur líka fram að þetta væri heldur ákvörðun nýrrar stjórnar en að það yrði ákveðið hér á aðalfundi. 

Tökum hring um hvað við teljum vera besta formið fyrir femínistafélag Pírata. Ekki samrómur um hvort það ætti að nota kennitölu eður ei. Flest telja best að setja ákvörðunina í hendur stjórnarinnar. 

Kostir og gallar við að vera með kennitölu og án. Sett í hendur næstu stjórnar Femínistafélags Pírata að ákveða hvert félagaformið á að vera.

Fundurinn vísar því til nýrrar stjórnar að ákvarða félagaformið og hafa þá punkta sem hér hafa komið fram til hliðsjónar. 

4. Lagabreytingar
=====

Þessi liður fellur niður þar sem engin ákvörðun liggur fyrir um form félagsins. 

5. Erindi 
=====

Erindi: Ugla Stefanía Feminismi án forréttinda - framtíð róttæka feminismans á Íslandi

Liður 11 færist hingað: 
Erindi: Sigrún Bragadóttir - þörf feminismans - hver eru næstu skref?

6. Kosning stjórnar
=====
Í framboði voru:
Hans Jónsson
Jóhann Hjörtur Stefánsson Bruhn 
Oktavía Hrund Jónsdóttir
Olga Margrét Cilia 
Pétur Linnet
Wiktora Ginter

Kosning hófst 14:30 og lauk framboðsfresti á sama tíma
Kosningu lauk 15.30 
 
Niðurstaða kosninga:
1. Oktavía Hrund Jónsdóttir
2. Hans Jónsson 
3. Jóhann Hjörtur Stefánsson Bruhn
4. Olga Margrét Cilia 
5. Wiktoria Ginter

Efstu þrjú munu tala sig saman um hvernig hlutverk munu deilast á milli þeirra. 

7. Kosninga varamanneskja í stjórn 
=====
Skv. niðurstöðu kosninga eru Olga Margrét Cilia og Wiktoria Ginter varamanneskjur stjórnarinnar. 

8. Skoðunarmenn reikninga 
=====
Ekki tekin afstaða hér að svo stöddu þar sem nýja stjórnin mun taka ákvörðun um hvort félagið muni fá kennitölu eður ei. 

9. Kosning í önnur embætti skv. lögum Femínistafélags Pírata 
=====
Engin önnur embætti skv. lögum Pírat aog því fellur þessi liður niður

10. Önnur mál
=====
Engin önnur mál

11. Erindi 
=====
Flutt undir lið 5 

12. Fundi slitið 
=====
Fundi slitið 9. maí 2020 -  kl. 16



