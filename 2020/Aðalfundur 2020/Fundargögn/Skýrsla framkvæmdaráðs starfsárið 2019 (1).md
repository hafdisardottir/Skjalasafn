# **Skýrsla framkvæmdaráðs starfsárið 2019-2020**

## Framkvæmdaráð 2019-2020

Þann 31.september 2019 á aðalfundi Pírata var kosið í fjögur laus sæti í
framkvæmdaráð. Í ráðið hlutu kosningu þau Arnar Guðmundsson (var endurkjörinn),
Björn Þór Jóhannesson, Gamithra Marga og Hrannar Jónsson. Þau Jóhannes Jónsson
og Úlfhildur Stefánsdóttur hlutu kjör skv. slembivali.

Fyrir í ráðinu á seinna ári kjörtímabils voru þau Elín Ýr Arnar Hafdísardóttir,
Rúnar Björn Herrera Þorkelsson, Unnar Þór Sæmundsson og Valgerður Árnadóttir.
Elín Ýr sagði sig úr ráðinu á árinu.

Á fyrsta fundi sínum skipti framkvæmdaráð með sér verkum og Guðmundur Arnar var
kjörinn formaður, Björn Þór gjaldkeri, Valgerður ritari og Gamithra
alþjóðafulltrúi.

## Málefnafundir og félagsfundir

Á haustmánuðum 2019 og fram í febrúar 2020 var föstudagskaffi í Tortúga þar sem
félagsfólki gafst kostur á að hittast og spjalla um hin ýmsu málefni sem brunnu
á þeim en leggja þurfti föstudagskaffi niður þegar covid-19 faraldurinn brast á.

Félagsfundir voru haldnir um hin ýmsu málefni eins og:

Tæpitungulaust um tjáningarfrelsið, Málþing um fiskeldi á Íslandi,
Lagabreytingar hjá Pírötum, Auðlindaákvæði stjórnarskrár, Aðlögun að
loftslagsbreytingum, málþingið Spillingarsögur; Hversu víðtæk er spilling hér á
landi? Hvað veldur? Hvaða lausnir eigum við til úrbóta? Kortleggjum
spillinguna!, Stefna um auðlindamál.

Sjálfbærnifélag Pírata boðaði til málefnafundar um loftslagsvá og samþykkti í
kjölfarið ályktun um loftslagsaðlögun:
<https://x.piratar.is/polity/1/issue/426/>

Vegna covid.-19 faraldurisns voru ýmsir online viðburðir einnig eins og
Heimsfaraldur-viðbrögð til framtíðar, Net-fundur um efnahagsstefnu Pírata,
Páskasjónvarp, Jón Þór og Þórhildur Sunna í beinni, Tæknilæsi fyrir fullorðið
fólk, sam-hangs á föstudögum í stað föstudagskaffis o.sv.fr.v.

Á sumarmánuðum voru Píratar eins og kýr að vori þrátt fyrir þá stereótýpísku
mynd af þeim að þeim þyki netheimar og einvera góð, Við gátum loks hist, haldið
sumargleði, gengið í Reykjadal og grillað saman. En gleðin var skammlíf og í
ágúst var ljóst að seinni bylgja faraldursins væri mætt og var þá vikið frá þeim
áformum að halda aðalfund í raunheimum og færa hann yfir á netið.

## Formlegir vinnuhópar og ráð sem skipuð voru á árinu

### Starfshópar um skipulagsbreytingar á strúktúr Pírata 

Upphaf skipulagsbreytinga má rekja til reglulegra funda sem haldnir voru á
haustmánuðum árið 2018. Þar komu saman kjörnir fulltrúar og meðlimir úr grasrót
og ræddu skipulag á starfi flokksins. Til umræðu voru ýmiss konar vandamál sem
telja mætti að byggðu á skipulagi flokksins og hvernig mætti vinna þeim bót. Við
lok fundaraðarinnar samþykkti fundurinn ályktun um að stofnaður yrði starfshópur
skipulagsbreytinga sem hefði eftirfarandi markmið:

1. Að móta heildstæðan strúktúr svo strúkturinn verði skýrari og að hlutverkum
sérútbýttað á lýðræðislegan máta.

2. Leggja fram breytingartillögur á lögum flokksins í lok vinnu sinnar

3. Starfshópurinn er er hugsuð sem vinnueining sem hefur það hlutverk að
útbúatillögur vegna lagabreytingartillagna og strúktúrs til aðalfundar.

Verksvið starfshópsins var nánar skilgreint svo:

1. Móta strúktúr utan um grasrótarstarf og ferla Pírata [...]

2. Leggi fram tillögur og lagabreytingartillögur til aðalfundar til umræðu og
tilkosningar um að vísa í kosningakerfið

3. Fara yfir vinnu sem hefur verið unnið varðandi strúktúr og lagabreytingar,
þ.m.t. skýrslur starfsfólks, framkvæmdaráða, niðurstöður félagsfunda o.fl.

4. Nefndin sér ekki um að ákveða stefnuna heldur búa til tillögur sem lagðar eru
fram á aðalfundi.

Framkvæmdaráð óskaði eftir áhugasömum til að taka þátt og samþykkti þau svo öll
í starfshópinn. Hópurinn hóf störf 10. maí en í honum sátu Álfheiður
Eymarsdóttir, Baldur Karl Magnússon, Dóra Björt Guðjónsdóttir, Eiríkur Rafn
Rafnsson, Elín Ýr Arnar Hafdísardóttir, Helgi Hrafn Gunnarsson, Jason
Steinþórsson, Jón Þór Ólafsson, Margrét Sigrún Þórólfsdóttir og Sunna Rós
Víðisdóttir. Þó má nefna að ekki luku allir skipaðir fulltrúar störfum og hættu
sumir þeirra á meðan hópurinn var að störfum. Á meðan hópurinn var að störfum
var sérstaklega tekið fram um störf hans að opið skyldi vera fyrir tillögur frá
félagsfólki og fullt gegnsæi tryggt um störf hans. Öll vinnuskjöl hópsins voru
aðgengileg á opnu vefsvæði og þær tillögur sem bárust voru teknar með inn í
tillögurnar eftir fremsta megni. Hópurinn lauk vinnu sinni og skilaði
lagabreytingartillögum til skipuleggjenda aðalfundar í ágúst 2019.

Á aðalfundi Pírata fór fram Píratasmiðja þar sem hluti viðfangsefna fundarins
snerist að skipulagsbreytingum innan Pírata. Skipuleggjendur aðalfundar tóku þær
tillögur sem starfshópurinn sendi inn og skilgreindi á þeim grundvelli nokkur
viðfangsefni sem voru eftirfarandi:

● Þáttaka og val

● Stefnumótun

● Félagar og félög

● Staðsetjum valdið

Undir hverjum lið voru á meðan fundinum stóð kynntar tillögur starfshópsins að
einhverju marki. Sú kynning var framkvæmd af fundarstjórum sem voru á hverju
borði þar sem til umræðu var eitt af áðurgreindum umfjöllunarefnum. Haldnar voru
á hverju borði fundargerðir sem kynntar voru í lok aðalfundar. Þá voru
fundargerðirnar færðar í eitt heildstætt skjal sem umsjónaraðili
Píratasmiðjunnar, Oktavía Hrund Jónsdóttir, tók saman og kynnti síðar á
félagsfundi. Á þeim sama fundi voru einnig kynntar allar tillögur starfshópsins
sem starfaði til ágústmánaðar.

Þegar nýtt framkvæmdaráð kom saman eftir aðalfund 2019 fól það Snæbirni
Brynjarssyni að leiða áfram vinnu við skipulagsbreytingar á grundvelli þeirrar
vinnu sem hafði þegar farið fram. Í kjölfarið boðaði Snæbjörn til reglulegra
vinnufunda og félagsfunda sem stóðu fram að árslokum ársins 2019 þar sem
lokatillögur voru mótaðar á grundvelli þeirrar vinnu sem hafði þegar farið fram.
Á meðan þetta starf stóð yfir fór fram samráð í gegnum samráðskerfið Your
Priorities á [www.yrpri.org](http://www.yrpri.org/) þar sem rætt og kosið var um
fyrirliggjandi tillögur. Þær tillögur sem voru vinsælastar í samráðinu voru
útfærðar í endanlegar tillögur. Lokaúrvinnsla lagabreytingartillagna fór fram í
desember 2019.

Settar voru inn tillögur til lagabreytinga inn á x.piratar.is þar sem kosið var
um fjármál Pírata, formann og breytingar á nefndum og ráðum Pírata. Eftir
kosningar var tillagan um nefndir og ráð Pírata eina tillagan sem var samþykkt
og mun verða kosið í nýju ráðin á aðalfundi 2020, í fyrsta sinn.

### Vinnuhópur um kosningaeftirlit 

Þann 10. September skipaði framkvæmdaráð Hákon Jóhannesson ábyrgðarmann
vinnuhóps um kosningaeftirlit:

Alþingiskosningar 2021 eru í fullum undirbúningi en einn af þeim þáttum þar sem
Píratar hafa skarað framúr í kosningabaráttu er kosningaeftirlit á kjörstað.
Kosningaeftirlit er á ábyrgð umboðsmanna lista, en umboðsmenn Pírata hafa notið
góðs stuðnings frá sjálfstæðum kjörgagnahópi. Til þess að tryggja skilvirkt
kosningaeftirlit á öllum kjörstöðum þarf kosningaeftirlitshópurinn að vera
skipaður Pírötum úr öllum kjördæmum. Hákon bauð fram krafta sína við skipulag
kosningaeftirlitsins í komandi kosningum og mun byrja á að leita uppi áhugasama
Pírata, en mun síðan leita til kjördæmaráða um að skipa í hópinn ef uppá vantar.
Áhugasöm hafi samband við <hakon.johannesson@gmail.com>.

### Mannauðsmál og mannauðshópur framkvæmdaráðs

Erla Hlynsdóttir framkvæmdastjóri sagði starfi sínu lausu í júlí 2019 eftir 2 ár
í starfi. Það var eitt af fyrstu verkefnum nýs framkvæmdaráðs á haustmánuðum
2019 að ráða nýjan framkvæmdastjóra. Björn Þór, Valgerður og Hrannar úr
framkvæmdaráði voru skipuð í mannauðshóp og Capacent ráðningastofa var fengin
til að halda utanum ráðningaferlið, taka við umsóknum og raða þeim eftir
hæfnismati sem mannauðshópur vann í samráði við þau og með mat sem þingflokkur
Pírata hefur notað í sínum ráðningum með góðum árangri til hliðsjónar.

Eftir síur og viðtöl Capacent og svo mannauðshóps við hæfustu umsækjendur var
það einróma samþykkt af framkvæmdaráði að Elsa Kristjánsdóttir væri hæfust í
starfið og sem betur fer þáði hún það. Elsa hóf störf að hluta í lok árs 2019 á
meðan hún var að vinna uppsagnarfrest sinn hjá UN Women og kom til liðs við
okkur að fullu í febrúar 2020.

Við í framkvæmdaráði erum öll sammála um að ráða Elsu sé það besta sem við
skiljum eftir okkur. Störf okkar hafa orðið talsvert auðveldari eftir að hún
kom, við finnum að utanumhald og framkvæmd á öllum þeim fjölbreyttu verkefnum
sem þarf að tækla í stjórnmálahreyfingu er í góðum höndum.

## Aðildarfélög Pírata

### Óvirk aðildarfélög

Aðalfundur Pírata 2019 ályktaði að framkvæmdaráð skyldi boða aðalfund í óvirkum
aðildarfélögum til að annað hvort virkja þau eða leggja þau niður. Í byrjun árs
2019 voru Píratar með 17 aðildarfélög auk aðalfélagsins og ráku samtals 14
kennitölur. Þar af voru 7 félög óvirk skv. eigin lögum:

-   Píratar á Austurlandi

-   Píratar á Norðausturlandi

-   Píratar á Vestfjörðum

-   Píratar á Vesturlandi

-   Píratar í Hafnarfirði

-   Píratar í Mosfellsbæ

-   Píratar í Suðvesturkjördæmi

**Norðausturkjördæmi - PíNA**

Undirbúningsnefnd að endurvakningu félaga í Norðausturkjördæmi hóf störf í
febrúar 2020 og hana skipuðu Bjarki Hilmarsson (PáNA), Júlíus Blómkvist
Friðriksson (PáNA) og Sævar Þór Halldórsson (PírAust).

Boðað var til blandaðs aðalfundar PáNA og PírAust og svo stofnfundar PíNA þann
28. mars:

*“Er þetta gert vegna þess að félagið hefur verið í dvala að undanförnu og að
lög Pírata gera ráð fyrir kjördæmaráði eða kjördæmafélagi í hverju kjördæmi sem
ber ábyrgð á framboði í því kjördæmi. Engin slík félög voru starfandi í byrjun
síðasta árs en Píratar í Suðurkjördæmi tóku af skarið með stofnun kjördæmafélags
síðasta sumar og nú hefur verið stofnað kjördæmisfélag á Norðurlandi vestra.”*

Vegna dræmrar mætingar var ákveðið að fresta fundi um tvær vikur og var
framhaldsfundur 16. Apríl þar sem PáNA og PírAust var slitið og kjördæmafélagið
Píratar í Norðausturkjördæmi stofnað. Ákveðið var að nýta kennitölu PáNA áfram
og breyta nafninu og lögum félagsins í samræmi við samþykktir stofnfundar, sjá
fundargerð \>
<https://github.com/piratar/fundargerdir/blob/master/2020/P%C3%ADNA/Stofnfundur%202020/Fundarger%C3%B0ir.md>

**Norðvesturkjördæmi - PíNK**

Kjördæmafélagið Píratar í Norðvesturkjördæmi var stofnað 29. Feb 2020

Eftir samtöl við virka Pírata á svæðinu, lagði framkvæmdastjóri til að önnur
aðilarfélög en kjördæmisfélagið PíNK yrðu lögð niður og þeim breytt í
félagsdeildir. Markmiðið var að gera það einfaldara að stofna (og slíta)
félagsdeildum, sem hafi sjálfstæða stefnumótun og umráð yfir eigin sjóðum, en þó
rekið undir kennitölu kjördæmisfélagsins. Með þessu er ætlað að koma til móts
við þörfina um sjálfstæða stefnumótun innan sveitarfélaga, án þess þó að íþyngja
félögum með óþarfa stjórnsýsluumstangi. Einnig myndast við þetta ábyrgðarkeðja
þar sem ábyrgð á umsjón félagatals, gagnaskilum til Pírata og hins opinbera og
fylgni við lög varðandi persónuvernd o.fl. yrði í höndum kjördæmisfélags. Vonir
standa til að þessi “dreifða miðstýring” muni færa vald og ábyrgð nær
félagsfólki samhliða því að auka skilvirkni í starfinu.

Boðað var til undirbúningsfundar þann 25. maí 2020 - sjá fundargerð:

<https://github.com/piratar/fundargerdir/blob/master/2020/P%C3%ADNK/2020.05.25.NV-undirb%C3%BAningsfundur.md>

Þar sem lög PíNK gerðu ekki ráð fyrir félagsdeildum var ráðist í lagabreytingar
að fyrirmynd Pírata á Vesturlandi. Félagsfundur um lagabreytingarnar var haldinn
18. Ágúst og voru þær samþykktar í kosningakerfinu þann 3. Sept.

Í kjölfarið var boðað til sameiginlegra aðalfunda félaganna þann 12. sept 2020
þar sem þeim var formlega slitið, sjá fundargerð:

<https://github.com/piratar/fundargerdir/blob/master/2020/P%C3%ADNK/2020.09.12%20A%C3%B0alfundir%20P%C3%ADrata%20%C3%A1%20Vesturlandi%20og%20P%C3%ADrata%20%C3%A1%20Vestfj%C3%B6r%C3%B0um%20-%20slit.md>

**Suðvesturkjördæmi - PíSuV**

Eftir samtöl við stjórnarmeðlimi svæðisbundinna aðildarfélaga á reglulegum
samráðsfundum, lagði framkvæmdastjóri til að kjördæmisfélagið Píratar í
Suðvesturkjördæmi yrði endurvakið, en önnur óvirk aðildarfélög yrðu lögð niður
og þeim breytt í félagsdeildir.

Boðað var til undirbúningsfundar þann 18. maí 2020 - sjá fundargerð:

<https://github.com/piratar/fundargerdir/blob/master/2020/P%C3%ADSV/2020.05.18.SV.undirb%C3%BAningsfundur.md>

Í kjölfar þess fundar var boðað til sameiginlegra aðalfunda félaganna sem átti
að slíta þann 20. júní 2020 og aðalfund Pírata í Suðvesturkjördæmi þann 21. júní
2020 - sjá fundargerðir:

<https://github.com/piratar/fundargerdir/blob/master/2020/P%C3%ADSV/A%C3%B0alfundir%20%C3%B3virkra%20a%C3%B0ildarf%C3%A9laga%20P%C3%ADrata%20%C3%AD%20Su%C3%B0vesturkj%C3%B6rd%C3%A6mi.md>

<https://github.com/piratar/fundargerdir/blob/master/2020/P%C3%ADSV/A%C3%B0alfundur%20P%C3%ADrata%20%C3%AD%20Su%C3%B0vesturkj%C3%B6rd%C3%A6mi.md>

Aðalfundur Pírata í Suðvesturkjördæmi samþykkti að leggja niður lög félagsins í
heild og taka upp ný lög sem voru fengin frá Pírötum í Norðvesturkjördæmi. Farið
var yfir drög að nýjum lögum lið fyrir lið og gerðar minniháttar breytingar.
Eftir breytingar var kosið um lögin í heild og þau samþykkt einróma.
Lagabreytingin var sett inn í kosningakerfið án kosninga (sérstakur ferill:
samþykkt á samkomu) og á GitHub svæði Pírata til skjölunar.

<https://x.piratar.is/polity/219/issue/433/>

**Ósvæðisbundin**

**Ungir Píratar**

Ungir Píratar héldu aðalfund árið 2019 þar sem ný stjórn var kjörin. Félagið
telst starfandi skv. lögum Pírata en skráning aðildarfélagsins hefur ekki verið
uppfærð hjá Ríkisskattstjóra frá stofnun þess árið 2015. Lagt er til að á næsta
aðalfundi Ungra Pírata verði lögð fram tillaga um að leggja kennitölu félagsins
niður og breyta félaginu í félagsdeild Pírata, líkt og gildir um Femínistafélag
Pírata og Sjálfbærnifélag Pírata. Þannig sparast tími og umstang í ytri
stjórnsýslu sem gefur enn meiri tíma í róttæk ungliðastjórnmál.

**Sjálfbærnifélag Pírata**

Sjálfbærnifélag Pírata var stofnað árið 2018 á formlegum stofnfundi. Félagið
hefur ekki haldið aðalfund síðan en hefur þó verið virkt. Félagið hefur ekki
sótt um formlega aðild að Pírötum en mun gera það eftir aðalfund sem stendur til
að halda á haustmánuðum 2020.

### Aðildarfélög Pírata 2020

Píratar hafa nú virk kjördæmafélög í hverju kjördæmi og öllum óvirkum félögum
hefur verið slitið. Eftirfarandi er listi yfir aðildarfélög Pírata.

**Ósvæðisbundin**

4612120690 Píratar

5709130930 Ungir Píratar

Án kennitölu Sjálfbærnifélag Pírata

Án kennitölu Femínistafélag Pírata

**Kjördæmafélög**

4404132500 Píratar í Norðausturkjördæmi

4406201910 Píratar í Norðvesturkjördæmi

5103161340 Píratar í Suðvesturkjördæmi

6609190150 Píratar í Suðurkjördæmi

5501140620 Píratar í Reykjavík

**Svæðisbundin aðildarfélög**

7005161560 Píratar á Suðurlandi

4403141120 Píratar í Reykjanesbæ

6403141170 Píratar í Kópavogi

## Öryggismál og skjölun 

### Persónuvernd - future404

Likt og kom fram á síðasta aðalfundi þá var hafið það verk að innleiða
persónuverndarstefnu innan Pírata vegna laga 90/2018 um Persónuvernd. Unnið
hefur verið að því að innleiða fjölmarga verkferla í samræmi við þá stefnu sem
hefur verið tileinkuð. Það sem gert hefur verið er m.a. Innri
öryggisstefna,stefna um félagatal og meðhöndlun upplýsinga úr félagatali,
atburðaskráningar og gagnastaðir, meðför gagna um starfsfólk, skilmálar vegna
tækjanotkunar, uppfærslur á trúnaðar yfirlýsingum og margt margt fleira. Vert er
að taka fram að vinna er enn í gangi um stefnu sem fjallar um meðferð gagna úr
tölvupósthólfum okkar en sú vinna er langt komin.

### Nextcloud - Rafræn skrifstofa Pírata

Fallið var frá þeirri ákvörðun að setja upp ISO vottað skjalavörslukerfi frá
Hugvit og þar með var hægt að spara fjármuni til annarra verkefna. Ákveðið var
að nýta frekar frjálsa hugbúnaðinn Nextcloud. Unnið verður frekar að því að
skipuleggja þann skjalavörslustað í samræmi við reglur um skjalavörslu og
persónuverndarstefnu Pírata.

Þar með er kominn miðlægur staður þar sem skjöl ráða og vinnuhópa geymist fyrir
næstu ábyrgðaraðila sem taka við.  
Einnig var sett upp viðbót (OnlyOffice) sem gerir mögulegt sem dæmi að læsa
skjöl á ákveðnum svæðum sem geyma viðkvæmar upplýsingar þannig að það þurfi að
vinna í skjölum innan kerfis í stað þess að notendur afriti skjöl yfir til sín.  
Hægt verður einnig að vista breytingarsögu skjala o.fl.  
Hafin er vinna við skilgreiningu svæða fyrir hópa og viðeigandi reglur eftir
eðli gagna.

## Heimasíða Pírata 

2018-2019 var hafið mjög metnaðarfullt verkefni að gera mjög tæknilega fullkomna
vefsíðu með nýjustu tækni. Mikið var lagt í hönnun og forritunar vinnu en þegar
verkefnið var komið fram úr áætlun var ákveðið að staldra við og endurmeta
þörfina.

Ákveðið var að hópur sjálfboðaliða sem vilja vinna halda áfram með þessa
tæknilegu útfærslu sem verið var að vinna með, haldi þeiri vinnu áfram. Marmiðið
væri að gera það að innri kerfi fyrir virka félaga en að fremri vefur í frétta
formi yrði kláráður í Wordpress.

Fenginn var verktaki til að aðstoða starfsfólk við að gera fremri hefðbundna
WordPress frétta síðu sem yrði klár helst fyrir aðalfund. Ákveði var föst upphæð
fyrir það verkefni og að endurunnið yrði sú hönnunarvinna sem búið var að leggja
í.

## Alþjóðastarf

Fimmti Aðalfundur PPEU Evrópupírata var haldinn á Ítalíu og það varð sögulegt
þegar þrír íslenskir Píratar voru kosnir í stjórn.

Oktavía Hrund Jónsdóttir, varaþingkona Pírata á Íslandi, var kosin vara-formaður
Pírata í Evrópu (PPEU) og þær Katla Hólm Þórhildardóttir, varaþingkona Pírata á
Íslandi og Gamithra Marga, alþjóðafulltrúi Pírata á íslandi voru kosnar í stjórn
Pírata í Evrópu. Mikuláš Peksa, núverandi þingmaður Pírata á Evrópuþinginu, var
kosinn formaður Pírata í Evrópu. Markétka Gregorová, Evrópuþingmaður tékkneskra
Pírata tekur sæti vara-formanns ásamt Oktavíu Hrund Jónsdóttur. Ítalskir Píratar
komust í fyrsta sinn í stjórn ráðsins með kjöri Alessandro Ciofini sem
gjaldkera.

Fyrsti fundur Norrænna Pírata var haldinn á fjarfundi þar sem sameiginlegur
samskiptavettvangur var stofnaður í opnu hugbúnaðarkerfi “Mattermost”. Þetta var
gert til að efla samstarf Píratahreyfinganna á Norðurlöndum - það verður
spennandi að fylgjast með þróuninni á samstarfinu næstu árin.

## Óleyst mál

### Trúnaðarráð

Eftir viðburðarík ár á undan tókst ekki að skipa í trúnaðarráð eftir aðalfund
2019. Framkvæmdaráð auglýsti eftir tilfnefningum 23. september 2019 með 10 daga
tímaramma. Það barst einungis ein tilnefning og 8.október 2019 ákvað
framkvæmdaráð að hringja í líklega aðila og spyrja hvort þeir væru tilbúnir til
að sitja í trúnaðarráði án árangurs. Í febrúar 2020 var ákveðið að skoða þá
þjónustu sem Siðferðisgáttin veitir en vegna kostnaðar og skipulags- og
lagabreytinga var ákveðið að leggja það fyrir aðalfund 2020 að ákveða framtíð
trúnaðarráðs.

### Pírataspjallið

Veturinn 2019-20 voru haldnir opnir samráðsfundir um framtíð Pírataspjallsins.
Jón Þór Ólafsson sem er núverandi stjórnandi (admin) spjallsins fór tam. yfir
reglur spjallsins og tildrög þeirra. Oktavía Hrund Jónsdóttir formaður
femínistafélags Pírata tjáði upplifun kvenna og kynsegin fólks á umræðum á
spjallinu og hvernig þeim líður eins og umræðan þar og samskiptamáti bjóði ekki
upp á þáttöku þeirra og málefnalegt samtal. Elsa Kristjánsdóttir framkvæmdastýra
tjáði skoðun starfsmanna Pírata á spjallinu. Rætt var hvernig ferlið er á
kvörtunum, úrvinnslutíma og boðleiðum og hversu mikil vinna og tími fari í að
stýra spjallinu sem admin og moderator og ákveðið var að lokum að starfsfólk
Pírata ætti að sinna admin hlutverki á spjallinu og að ábyrgð þess ætti að
liggja hjá framkvæmdastjóra. Ákveðið var að leita til aðildarfélaga og biðja um
einn moderator frá hverju aðildarfélagi, en einungis eitt félag bauð fram
moderator.

Það var ljóst að mörgum þótti Pírataspjallið komið úr böndunum og ekki
endurspegla menningu og áherslur Pírata. Nettröll fá þar útrás fyrir
hatursorðræðu og skemma málefnalegar umræður.

Starfandi framkvæmdaráð ákvað að leggja framtíð Pírataspjallsins í hendur
framkvæmdastjórnar 2020-2021.

## Fjárhagur félagsins

Framkvæmdastjóri kynnti drög að fjárhagsáætlun í febrúar 2020 og umræður voru í
framhaldi. Drögin miða að því að vera skuldlaus í lok árs. Það var samþykkt
einróma að framkvæmdastjóri hafi heimild til að veita allt að 1,5 milljón til
kjördæmafélaga. Verið er að leita að tæknilegri lausn á því að staðbundin
félagsgjöld renni beint til kjördæmafélaga. Bókhald hefur hingað til verið unnið
árlega fyrir aðalfund og hafa því upplýsingar um fjárhag ekki veirð eins skýrar
og aðgengilegar og gæti verið. Búið er að semja við bókhaldsfyrirtækið okkar
Skýrslur og skil um að færa okkur yfir í mánaðarlegt uppgjör.

## Annað

### Gallup 

21. apríl 2020: Stefnumálakönnun fyrir kosningar

Eitt af því sem Framkvæmdarráð gerði nú í sumar 2020 var að fjárfesta í
skoðanakönnun á vegum Gallups. Unnið var að spurningabanka með kjördæmafélögum,
þingflokki og starfsfólki. Niðurstöður úr þeirri könnun er nú nýlega komin til
okkar og mun vinnsla úr henni eiga sér stað fyrir aðalfund svo hægt sé að gefa
grasrót innsýn í niðurstöður hennar en einnig mun Framkvæmdarstjóri útvega
aðganga svo hægt sé að nýta upplýsingarnar frekar fyrir komandi þingkosningar.

## Tæknimál

### Póstkerfi

Hafin var nauðsynleg uppfærsla á Zimbra póstkerfi sem Píratar nota. Kostir
Zimbra er að það er frjáls hugbúnaður sem þýðir að við erum ekki bundin
leyfisgjöldum í ákvörðunartöku um tölvupósthólf fyrir félaga, ráð og
aðildarfélög.  
En að keyra eigin kerfi þýðir samt að sinna þarf viðhaldi og uppfærslum.  
Kominn var tími að taka hopp yfir í nýjustu útgáfu af Zimbra og Linux stýrikerfi
þó öryggis uppfærslur hafi að sjálfsögðu verið keyrðar reglulega.

Fjarfundarkerfi

Haldið var áfram með aðlögun og uppfærslu á jit.si kerfi sem hafði verið sett
upp fyrir síðasta aðalfund.  
Var fenginn öflugri hýsing undir kerfið á íslandi í stað erlendra þjóna og útlit
o.fl. aðlagað að þörfum Pírata.

Nokkuð fékk að reyna á kerfið í Covid og hefur það reynst okkur vel að vera með
kerfi undir okkar stjórn og hýst á íslandi.

Athuga með að samkeyra félagatal við þjóðskrá

Formatting á póstlista/félagatal

Uppfærsla á x.piratar.is \> bakendi

## Lokaorð

Spennandi breytingar eru framundan, en núverandi Framkvæmdarráð mun vera það
síðasta sem situr með núverandi skipulagi Pírata. Hefur verið góður
samstarfsandi og ótrúlega gefandi og lærdómsríkt að hafa fengið að starfa með
svo góðu fólki. Verkefnin hafa oft verið krefjandi en alltaf ljóst að hver einn
og einasti meðlimur hefur tæklað þau með það að markmiði að gera sitt besta
fyrir Pírata. Eins og við vitum þá hefur árið 2020 verið mjög sérstakt fyrir
okkur öll, en þrátt fyrir heimsfaraldur covid-19 þá heldur pólitíkin áfram og
halda þarf starfi Pírata gangandi. Eins og sést í efni skýrslunnar þá hefur
Framkvæmdarráð gert sitt allra besta til að halda tækla verkefnin þrátt fyrir
erfiðar kringumstæður. Verkefni sem hvíla á herðum framkvæmdaráðs eru mörg,
umfangsmikil og oft bæði erfið og tímafrek. Hver og einn aðili í framkvæmdaráði
ber ábyrgð á stjórn og rekstri félagsins í heild sinni og sú ábyrgð er mikil á
herðum sjálfboðaliða. Sérstaklega var erfitt tímabilið þegar Píratar voru ekki
með starfandi framkvæmdarstjóra en við megum til með að hrósa honum Róberti
okkar Douglas fyrir að stíga inn í erfiðar kringumstæður og grípa þá bolta sem
þurfti.

Helsta stefnan var að halda áfram því góða starfi sem við tókum við. Unnið var
áfram að því að valdefla kjördæmafélögin með auknu fjármagni og aðstoð við
lagabreytingar. Séð var til þess að sú vinna sem grasrótin hafði kallað eftir um
kerfisbreytingar yrði haldið áfram og sjáum við afraksturinn af þeirri vinnu nú
þegar kosið verður í ný ráð og nefndir á þessum aðalfundi. Eitt af því sem við
erum sérstaklega ánægð með er að komin er til starfa hjá okkur framkvæmdarstjóri
sem hefur sýnt og sannað hversu verðmæt hún er okkur með elju sinni og
staðfestu. Mikil vinna hefur farið í það að endurskipuleggja innra starf Pírata
með nýjum stefnum og verkferlum sem eiga að gera starf okkar skilvirkara og
gagnsærra.

Þrátt fyrir mikla vinnu þá höfum við ekki náð að halda starfandi Trúnaðarráð, og
er það miður en fráfarandi Framkvæmdarráð telur að það sé þörf á lagabreytingu
til að hnekkja á þessu ferli. Það hafa verið mjög sterkar skoðanir á
Pírataspjallinu og brýnt er að ákveða hvort það eigi að halda því gangandi, loka
því eða breyta virkni þess. Aðildarfélögin þurfa að koma að þeirra ákvarðanatöku
og framkvæmd. Huga þarf einnig að því hvernig fjármögnum kjördæmafélaga eigi að
vera en þær tillögur sem settar voru fram í vor voru felldar. Ljóst er að ef
kjördæmafélögin eigi að vera sjálfstæð þá þarf að huga frekar að því hvernig
fjármögnunin eigi að skiptast og er það von okkar að aftur verði sett fram
tillaga um fjármál.

Núverandi Framkvæmdarráð hefur mikla trú á komandi skipulagi því raunin er sú að
núverandi kerfi er ekki að virka sem skildi. Sú vinna sem leggst á sjálfboðaliða
Framkvæmdarráðs er of mikil í núverandi skipulagi. Við teljum að nýja skipulagið
muni vera Pírötum til góða og óskum við komandi ráðum velfarnaðar í vinnu sinni
og við höfum fulla trú á því að vel muni ganga á komandi kosningaári.

*Framkvæmdarráð Pírata 2019-2020*
